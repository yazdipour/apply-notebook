# GRE

با سلام خدمت دوستان

می خواستم کمی درباره ی آزمون GRE و اینکه چطور میشه یه نمره ی نسبتا خوب در یه مدت معقول در این آزمون به دست آورد، صحبت کنم با توجه به اینکه من برای آزمون GRE و TOEFL روی هم کمتر از 4 ماه وقت داشتم و نمره ی GRE ام در بخش وربال 157 و در بخش Quantitative 163 شد. بنابراین اگر انقدر زمان دارید و این نمره براتون قابل قبول هست، ممکنه توضیحات من به دردتون بخوره.

در کل، آزمون GRE یک آزمون جامع و سطح بالای زبان هست که علاوه بر دانش عمومی زبان شما، توانایی تفکر تحلیلی شما رو هم مورد سنجش قرار میده و برخلاف آزمون TOEFL نیاز به فکر کردن هم داره و واژگان و سبک متن هاش هم با آزمون های عمومی زبان، متفاوته.

نخست اینو بگم که از دید من برای موفق بودن در آزمون GRE مانند هر آزمون دیگه ای، آرامش تون رو حفظ کنید و استرس به خودتون ندید. روبرو شدن با انبوهی از منابع در یک زمان محدود، نه تنها به موفقیت آدم کمک نمی کنه، بلکه اتفاقا بدتر باعث میشه آزمون رو خراب کنیم! برای GRE هم مانند خیلی از آزمون های دیگه، منابع خوب زیادی وجود داره و شاید خیلی مهم نباشه که شما کدوم دسته از منابع مورد نیاز رو مطالعه کنید، بلکه بیشتر مهم اینه که یه دسته رو انتخاب کنید و همون ها رو موشکافانه و دقیق مطالعه کنید! بنابراین خودتون رو با انبوه منابع گیج نکنید! 

به طور کلی برای قسمت وربال، شما نیاز به یادگیری یک سری واژگان دارید (هرچند که این آزمون کلا محدودیت واژگان نداره و هر واژه ای در انگلیسی وجود داره، می تونه تو این آزمون بیاد اما یه سری واژگان بر اساس تجربه ی سال های گذشته، بیشتر تکرار شدن) و همچنین نیاز به خوندن متن های GRE دارید.

در قسمت کوانتیتیتیو هم نیاز به یادگیری ریاضیات عمومی دارید.

منابعی که از دید من مناسب هستن اینان:

برای واژگان:

1. 1100Words You Need to Know

2. 1000 Magoosh

3. Essential Words for the GRE

که به ترتیب اولویت هستند و اگر وقت کم آوردید از پایین به بالا حذف کنید. نکته مهم اینه که باید طوری وازگان رو مرور کنید که هیچ واژه ای تا زمان آزمون، یادتون نرفته باشه (من خودم از اپ انکی برای این کار استفاده کردم که خیلی هم خوب بود)

برای خوندن متن، کتاب بیگ بوک کتاب خوبی هست (که البته خودم وقت نکردم بخونم)

برای یادگیری قسمت ریاضیات، کافیه بخش آموزشی کتاب Official Guide رو مطالعه کنید و مثال هاش رو حل کنید. خوندن قسمت وربال کتاب Official Guide هم برای تقویت مهارت قسمت وربال خوبه البته.

بعد از انجام مراحل بالا شما نیاز دارید که تمرین کنید و آزمون آزمایشی بزنید که برای این کار هم لینک یک وبسایت رو در اینجا میذارم که چیزی شبیه TPO برای GRE هستش و نمونه های واقعی آزمون های GRE گذشته است. آزمون های این وبسایت رو هرچی بیشتر بزنید، نمره ی بهتری می گیرید.

نکته ی مهمی که در بخش ریاضی مهم هستش اینه که حتما آزمون آزمایشی بخش ریاضی هم تمرین کنید از همین وبسایت (کاری که خودم نکردم وباعث شد نمره ی قسمت ریاضیم پایین بشه) چون قسمت ریاضی، ساده است اما ممکنه مثل من توی مدیریت زمانش به مشکل بخورید و وقت کم بیارید که اگر قبلا تمرین کرده باشید، به مشکل نمی خورید.

در پایان هم اینو بگم که منابع آزمون GRE فراوون هستن و همه شون هم خوبن اما وقت ما محدوده و منابعی که من گفتم، یه دسته از اونا هستن، چه این منابع رو انتخاب کنید، چه منابع دیگه، مهم اینه که با تمرکز همون منابع رو خوب بخونید و از این شاخه به اون شاخه نپرید.

لینک وبسایت آزمون های GRE:

https://contactmonkey.com/api/v1/tracker?cm_session=5643484d-3513-415b-94bb-062b204884f0&cm_type=link&cm_link=d3791df3-1e0d-4b6e-a773-ba9423683c0d&cm_destination=http://gre.kaomanfen.com/exam



امیدوارم نمره ی خوبی در این آزمون به دست بیارید.

#منابع_GRE