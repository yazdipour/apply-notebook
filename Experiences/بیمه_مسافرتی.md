# بیمه_مسافرتی



سلام دوستان. متاسفانه بعد از یه ماه اومدنم به آلمان یه حادثه ای برام پیش اومد که البته باعث کسب یه تجربه ای هم در مورد نحوه استفاده از بیمه مسافرتی شد. گفتم شاید بد نباشه شما هم ازش مطلع بشین.

بیمه مسافرتی من ملت بود. اگر خدایی نکرده حادثه ای براتون اتفاق افتاد که مجبور شدین دکتر بدون بیمه برین  از دکتر بابت تمام پرداخت هاتون Rechnung بگیرین و بعدشم که داروخانه میرین Rechnung اونجا رو هم بگیرین. کاری که باید بکنین اینه که از این صورتحساب ها به همراه عکس بیمه نامتون و پاسپورتون و همچنین شماره IBAN و شرح مختصری از اینکه چه اتفاقی براتون افتاده رو به آلمانی یا انگلیسی براشون به ایمیلی که تو بیمه نامه هم نوشته شده(info@reise-schutz.de) ارسال کنین. ترجیحا بعد ارسال ایمیل یه تماس هم با دفتر المانشون بگیرین بگین که من اینارو فرستادم مدارکم کامله یا نه. بعدش اونا بررسی میکنن یه ایمیل براتون میفرستن دوباره که توش یه فرم واسه تایید ادرس ایمیلتون هست.اونو هم پرینت بگیرین امضا کنین زیرش رو و واسشون ایمیل کنین. بعد از این که همه مدارک کامل شد اونا بررسی میکنن حداکثر ظرف مدت یک ماه( طبق گفته خودشون) پول رو بهتون پس میدن

فقط یه نکته اینکه من خرج دکتر و داروم حدودا ۵۰ یورو شده بود و اونا ۳۰ یورو رو تقبل کردن و ۲۰ یورو رو خودم دادم. حالا نمیدونم واسه همه فقط یه بخشی رو پرداخت میکنن یا برای من اینجوری شده. 

امیدوارم که براتون مفید بوده باشه و البته امیدوارم فقط در حد همین اطلاعات براتون بمونه و هیچ وقت نیاز به استفاده از این تجربه پیدا نکنین.


به قلم حامد

تکمیل نماینده بیمه :

سلام تا حدودی درسته پس از وقوع حادثه شخص باید با شرکت رایز شوتز تماس گرفته و مدارک خسارت اعم از بیمارستانی و ... به علاوه محل اقامت و تصویر پاس و بیمه رو ظرف حداکثر 168 ساعت ( یک هفته) به شرکت اعلام و ارسال کنه و بعد از اینکه مدارک کامل شد و تائید شد ایمیلی از شرکت دریافت میکنه مبنی بر اعلام شماره حساب جهت واریز مبلغ خسارت و مراکز درمانی طرف قرارداد رایز شوتز هم شخص نیازی نیست مبلغی پرداخت کنه و اگر غیر این دو مورد بود و مورد استثنایی بود اطلاع داده میشه که به این دلایل خسارت در ایران پرداخت میشه و در خصوص واریز مبلغ کمتر خسارت اینکه هر خسارتی یک فرانشیز داره که به عهده مسافر هست و برای مراکز درمانی و بیمارستانی حدود 30 -25 یورو هست .

@helfenir
هلفن