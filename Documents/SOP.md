# انگیزه_نامه

 هیچ تفاوتی بین بیانیه هدف (Statement of Purpose) و انگیزه نامه (Letter of Motivation) وجود ندارد و هر دو به یک چیز اشاره دارند. بیانیه هدف، نامه ایست که به همراه درخواست شما به عنوان ابزاری برای معرفی شما به هیئت پذیرش (دانشگاه) ارسال می شود.
• 1- هیئت پذیرش چه چیزهایی را در متن شما خواهند خواند: انگیزه، شایستگی، و پتانسیل شما به عنوان دانشجوی آینده.

2- هر چیزی را از جنبه های مثبت شان تاکید کنید.

3- تمامی موارد را با مثال بیان کنید؛ به صورت مستقیم نگویید که شما یک فرد مقاوم و سخت کوش هستید بلکه نشان دهید.

4- در صورتی که در گذشته اتفاقی برایتان افتاده که بر روی نمراتتان تاثیر منفی گذاشته مانند فقر، بیماری، و یا کار بیش از حد،... آن را مطرح کنید. به صورت مثبت به آن اشاره کنید، پشتکارتان را با وجود تمامی موانع بیان کنید.

5- از پیوستگی و تمرکز تمامی قسمت ها و پاراگراف ها اطمینان حاصل کنید.

6- مختصر بنویسید، مگر اینکه از شما خواسته شده باشد زیاد بنویسید. یک انگیزه نامه ایده آل تمامی مواردی که نیاز است را به صورت خلاصه بیان می کند. 500 تا 1000 لغت با انتخاب صحیح (1-2 صفحه با فونت سایز 12) خیلی بهتر از لغات بیشتر با نظم و ترتیب و سازمان دهی ضعیف است.

• قسمت اول: خودتان را معرفی کنید، علایق و انگیزه هایتان را شرح دهید.
بگویید به چه چیزهایی علاقه دارید و خواسته هایتان چیست. این قسمت میبایست خلاصه و مفید باشد. زمان زیادی صرف شرح زندگینامه خود نکنید.
• قسمت دوم: خلاصه ای از مدارک تحصیلی و سابقه کاری
الف) پژوهش هایی که انجام داده اید. ذکر کنید با چه افرادی، عنوان پروژه، مسئولیت های شما در پروژه، و نتیجه پروژه چه بوده است. فنی بنویسید چون پرفسورها و اساتید افرادی هستند که SOP شما را خواهند خواند.
ب) مقالات مهم یا پروژه های پایان نامه ای که به اتمام رسانده اید.
ج) سابقه کاری، مخصوصا اگر هرگونه مسئولیتی در زمینه آزمایش، طراحی، تحقیق، یا کارآموزی مرتبط با موضوع و یا رشته ای که علاقه مند هستید در آن ادامه تحصیل بدهید.
• قسمت سوم: مطرح کردن فعالیت های فعلی و یا اخیرتان
در صورتی که فارغ التحصیل شده اید و سابقه کاری دارید، بیان کنید چه کارهایی انجام داده اید: شرکت و یا غیر انتفاعی، تیم طراحی، مسئولیت ها، چه چیزهایی یاد گرفته اید. و همچنین می توانید بیان کنید که چطور این سوابق کاری می توانند برای پوزیشنی که برای آن اپلای می کنید مفید باشند.
• قسمت چهارم: ماهرانه علایق آکادمیک خود را بیان کنید
در این قسمت شما میبایست در رابطه با علاقه مندی و آگاهی خودتان در یادگیری در مقطع تحصیلی پیش رو با جزئیات کافی شرح دهید تا اعضای هیئت علمی آن دانشگاه را متقاعد کنید که شما از حوزه پژوهشی آنها کاملا آگاهی دارید.
الف) حوزه علاقه مندی خودتان را بیان کنید. حالت ایده آل این است که سوالی و یا مسئله ای را مطرح کنید و یا موضوعی را که علاقه مند به کار در آن رابطه هستید را بیان کنید و نیز سوالاتی که در حال حاضر در رابطه با آن موضوع وجود دارد را ذکر کنید. یک پاراگراف برای این قسمت کافی است.
ب) از طریق اینترنت در رابطه با دانشکده ای که برای آن اپلای می کنید، اطلاعات کسب کنید. از جمله در رابطه با اساتید و زمینه های پژوهشی آنها. آیا در آن دانشکده استادی که زمینه کاری و تحقیقاتی اش با علایق پژوهشی شما همسو باشد وجود دارد؟ اگر چنین است، در بیانیه هدف (SOP) خود به آن اشاره کنید.
ج) اظهارات خود را به شیوه مثبتی تمام کنید، هیجان و آمادگی خود را برای چالش های پیش رو نشان دهید.

From: fundyab.com

# انگیزه_نامه_سفارت 

دوستان عزیز برای نوشتن انگیزه نامه سفارت به چند نکته توجه کنید

1. حتما بگین ایران بر می گردین
2. از کشور خودتون بد نگین
3. از حضور اعضای خانوادتون اونجا و اینکه چون داییتون تو هامبورگ بوده به عنوان دلیل رفتن به آلمان ذکر نکنید. دلیل منطقی بیارین نه احساسی
4. تعداد پاراگرافها رو محدود نگه دارید و حتما مقدمه و جمع بندی داشتی باشید
5. هر موضوع رو فقط در یک پاراگراف بیان کنید. مثلا اینکه چرا میرین آلمان رو تو یه پاراگراف بنویسید ته تو سه تا. هر چند تا دلیل که دارین تو همین یک پاراگراف بنویسید

در ادامه به تشریح ترتیب انگیزه نامه خودم می پردازم که به خیلیا کمک کرده و امیدوارم به خیلیای دیگه هم کمک کنه: 

1. بعد از Dear Sir/Madam بگین برای چی دارین این نامه رو می نویسین

2. یکم از سابقه تحصیلی و شغلی خودتون بگین

3. چرا می خواین در این رشته ادامه تحصیل بدین (همه دلایل مربوطه در این پاراگراف) 

4. چرا آلمان (هر تعداد دلیل که دارین فقط همینجا بنویسین)

5. برنامتون برای آینده چیه

6. جمع بندی 

7. تشکر نهایی

8. آخرشم Yours faithfully و اسمتون رو بنویسید و امضا کنید با خودکار
