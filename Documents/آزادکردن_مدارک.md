# آزادکردن_مدارک

## منبعی که خودم استفاده کردم و پیشنهاد میدم

* [از دانشگاه تا نظام‌وظیفه: چطوری برای ادامه تحصیل خارج با گذاشتن وثیقه معافیت تحصیلی بگیریم](https://virgool.io/@blackvvine/xmyk1fkmrtnt)
* [آزاد کردن مدرک و دریافت دانشنامه برای عپلای](https://virgool.io/@blackvvine/tpsu4cwd0yol)

* [تایید_مدارک_تحصیلی_توسط_وزارت_علوم. PDF](https://github.com/yazdipour/apply-notebook/raw/master/Documents/تایید_مدارک_تحصیلی_توسط_وزارت_علوم.pdf)


## QA

پرسش شماره 1: چه کسانی باید دانشنامه و ریزنمرات خود را آزاد کنند؟

پاسخ:  به استناد ماده 8 قانون تامين وسايل امكانات تحصيل اطفال و نوجوانان ايراني مصوب 1353 و اصلاحات بعدي، کلیه دانشجويان و هنرجويان دانشگاه ها و دانشكده ها كه در موسسات آموزش عالي وابسته به وزارتین علوم و بهداشت، موسسات و شركت هاي مذكور آموزش مي بينند موظف به ايفاي خدمات آموزش رايگان بر طبق تعهد نامه رسمي كه بدو ورود برابرمقررات از آنان اخذ مي شود، هستند. این افراد پس از اتمام تحصیل بر اساس قوانین مربوط به هر یک از وزارتخانه های بهداشت و علوم، به دلیل بهره مندی از تحصیل رایگان بایستی به اندازه مدت تحصیل، تعهد خود انجام دهند. یعنی چنانچه فرد شماره 1 در دوره لیسانس 8ترم تحصیل نموده باشد، بایستی 8 ترم تعهد خدمت انجام دهد و یا چنانچه فرد شماره 2 در دوره کارشناسی ارشد 5ترم نحصیل نموده باشد بایستی تعهد خدمت 5 ترم را به اتمام برساند. حال اگر فرد شماره 1 و 2، یک نفر باشد، باید تعهد خدمت 13 ترم پس از اتمام دوره کارشناسی ارشد خود را به انجام برساند. این زمان برای آقایان پس از زمان اتمام خدمت سربازی شروع میشود.

پرسش شماره 2: چگونه باید تعهد خدمت تحصیل رایگان را انجام داد؟

پاسخ: فارغ التحصیلان دانشگاههای وزارت بهداشت یا باید زمان مورد اشاره در پرسش شماره 1 را سپری نمایند و یا بایستی با پرداخت هزینه مصوب این وزارتخانه، نسبت به خرید تعهد خدمت خود اقدام نمایند. اما دانشجویان دانشگاههای وزرات علوم به غیر از دو روش فوق، می توانند بر اساس تفاهم نامه وزارت علوم و اداره کار، نسبت به آزاد کردن مدارک خود به طور رایگان اقدام نمایند.  

پرسش شماره 3: روش جایگزین اداره کار برای آزادسازی مدارک چیست؟

پاسخ: افراد پس از فارغ التحصیلی، با مراجعه به یکی از دفاتر کاریابی خصوصی ثبت نام به عمل می آورند. برای آزاد سازی مدارک با این روش دو شرط لازم می باشد. الف) یکسال از زمان فارغ التحصیلی گذشته باشد. ب) شش ماه از زمان ثبت نام کاریابی گذشته باشد. یعنی چنانچه شخصی بهمن ماه 1392 فارغ التحصیل شده باشد، بایستی حداکثر تا مرداد ماه 1393 در کاریابی ثبت نام به عمل آورد تا بهمن 1393 با گذران هر دو شرط قادر به آزاد سازی مدرک خود به شکل رایگان باشد. توصیه میشود دانشجویان به محض فارغ التحصیلی نسبت به ثبت نام در کاریابی اقدام نمایند تا در اسرع وقت بتوانند با استفاده از این روش مدارک خود را آزاد نمایند. پس از گذشتن 6 ماه از ثبت نام در کاریابی خصوصی، با مراجعه به آن نامه ای به شما تحویل داده میشود مبنی بر اینکه در این 6 ماه قادر نبوده اند فرصت شغلی مرتبط با رشته شما برای شما فراهم کنند. این نامه را نزد خود نگه دارید تا پس از سپری شدن یکسال از تاریخ فارغ التحصیلی به اداره کار مرکز استان خود مراجعه کرده و نامه لغو تعهد را از اداره کار تحویل بگیرید. ادارات کار استانهای مختلف متفوت عمل میکنند و در برخی استانها انتظار یکسال جهت مراجعه به اداره کار الزامی نیست. اداره کار مرکز استانی که ساکن آن هستید راهنمای خوبی برای شما خواهد بود.

پرسش شماره 4: پس از آزادسازی مدارک چه باید کرد:

پاسخ: مدارک دانشگاهی شامل دانشنامه و ریز نمرات جهت ترجمه و تایید توسط دادگستری و وزارت امور خارجه بایستی به تایید وزارت علوم برسد. برای این کار فارغ التحصیلان بایستی ابتدا با مراجعه به سامانه خدمات آموزشی سازمان امور دانشجویان به آدرس: http://mad.saorg.ir/EDUS/Default.Aspx ثبت نام نمایند. پس از ثبت نام بایستی مدارک مورد نیاز اعم از دانشنامه و ریزنمرات و سایر گواهی های مورد نیاز در این سایت آپلود گردد. پس از اتمام آپلود مدارک، ابتدا دانشگاه مرجع و سپس سازمان امور دانشجویان مدارک شما را تائید خواهد کرد. این پروسه در حدود 2-3 روز کاری زمان خواهد برد. پس از تائید توسط دانشگاه و سازمان امور دانشجوبان، در نهایت برای ممهور شدن مدارک خود، هم میتوانید به صورت حضوری به این سازمان مراجعه کنید و یا اینکه مدارک خود را به این سازمان پست نماییدتا پس از ممهور شدن توسط این اداره، بوسیله پست مدارک خود را تحویل بگیرید. آدرس این سازمان: تهران، خيابان انقلاب، ضلع شرقي ميدان فردوسي، خيابان شهيد موسوي، ساختمان سازمان امور دانشجويان 

نکته یک: در حین تحصیل شما قادر نخواهید بود نسبت به آزادسازی مدارک مقطع قبلی اقدام نمایید و چنانچه چنین قصدی دارید، از عنوان نمودن وضعیت اشتغال به تحصیل کنونی خود، خودداری نمایید.

نکته دو: برادرانی که پس از فراغت از تحصیل عازم خدمت سربازی میشوند، به اندازه مدت خدمت سربازی، از تعهد خدمت رایگان مقاطع قبل از اعزام به خدمتشان کسر میشود. توجه داشته باشید از تعهد خدمت مقاطع قبل از اعزام کسر میگردد و مقاطع بعد از خدمت سربازی را شامل نمیشود.