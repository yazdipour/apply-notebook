#تجربه_معافیت_تحصیلی

مراحل اخذ معافیت تحصیلی، گذاشتن وثیقه برای آقایان مشمول سربازی، دریافت اجازه خروج و معافیت از پرداخت عوارض خروج از کشور

اول از طریق لینک زیر تو سامانه نشا ثبت نام می کنید:

http://nesha.saorg.ir/nesha/mosharekat/register/index.jsp?nc=6aba6d1a171d08290954e378a5e71a0d0fd5dd38

 مشخصات رو پر می کنید و مدارک مورد نیاز رو آپلود می کنین. دقت کنید که فرمت تمام مدارک آپلود شده حتمأ باید jpeg باشه. ثبت نام‌ که کامل شد و وارد پروفایلتون شدین، یه درخواست نامه معرفی به نظام وظیفه میدین و مشخص میکنه چه تاریخی باید حضوری برید سازمان که اصلأ هم اهمیت نداره کی برین. حضوری که رفتین سازمان، میرین پیش آقای دانشفر، توی ساختمون اصلی، تا پذیرشتون رو تأیید کنه و بعد میرین باجه های نظام وظیفه، که داخل ساختمون سر نبش کوچه سهیل هست. اونجا اصل و کپی مدارکی که لازمه رو بهشون میدین (چک لیستش رو برتون می ذارم) و یه نامه معرفی به نظام وظیفه میده بهتون.
میرین میدون سپاه، نظام وظیفه. از ورودی که بگذرین وارد یه سالن میشین که چند تا باجه داره و یکیش باجه تحصیلیه. اونجا نامه معرفی به نظام‌وظیفه ای که سازمان امور دانشجویان بهتون داده رو ‌نشون میدین و یه فیش بهتون میدن. با اون فیش، از همون راهرو ‌کوچیک کناری رد می شین و‌ می رین ساختمان اصلی که گوشه سمت چپ حیاط پشت قرار داره. اونجا باید برین سالن شماره ۳. دو‌تا دستگاه نوبت دهی داخل سالن هست که مربوط به باجه های مختلفه. شما همون اول یه ‌نوبت تحصیلی میگیرین و ‌منتظر میشین تا نوبتتون شه. باجه های تحصیلی سه تان: ۱۰، ۱۱، و ۱۲
اونجا نامه معرفی به نظام وظیفه رو‌ میدین و بعدش میگه برین باجه امور مالی. نوبت میگیرین واسه باجه امور مالی. اونجا ازتون میخواد بانکی که قراره وثیقه سربازیتون رو اونجا بذارین ‌انتخاب کنین. 
فعلأ کارتون اینجا تموم میشه و باید برین بانک. مبلغ وثیقه بیست میلیون تومنه، ولی بانک کشاورزی که من رفتم بیست و‌ دو‌ میلیون و پونصد گرفت که به بیست تومنش سود ۱۵ درصد تعلق میگیره و ماهانه هم قابل برداشت هست. ضمانتنامه رو براتون صادر میکنن و شما باید دوباره برین نظام وظیفه، دوباره فیش ورود به ساختمون اصلی بگیرین و برین همون سالن ۳ باجه امور مالی. اونجا چک میکنه و امضا میکنه براتون. بعدش باید برین باجه تحصیلی تا اونم امضا کنه و‌ در نهایت میفرستتون باجه ۳ و بعد پیش سرهنگ. امضای آخرو‌میزنه و شما میاین سازمان امور دانشجویان خیابون فرصت.

نامه ای که نظام وظیفه بهتون داده رو باید توی پروفایل سامانه نشا آپلود کنید. داخل ساختمون اصلی سازمان امور دانشجویان، دبیرخانه طبقه همکف، پرینتر و ‌اسکنر هست و ‌می تونید بدون هزینه کاراتونو انجام بدین. آپلود که کردین میرین باجه های نظام وظیفه، چند تا امضا و ... تموم. یه نامه بهتون میده که برین اداره گذرنامه، خیابان شهرآرا. توی این نامه قید شده که شما از پرداخت عوارض خروج معاف هستین.
اداره گذرنامه هم که رفتین، اول همین نامه رو میبرین ساختمان سمت چپ حیاط، دبیرخانه. ثبت میکنه و مهر میزنه و بعد شما باید برین ساختمان روبرو. اونجا یکی از باجه های «اخذ مدارک» کارت ملی و پاسپورت و شناسنامه رو چک میکنه، و پاسپورت رو‌ نگه میداره و یه فیش بهتون میده که فردا بیاین پاسپورتتون رو تحویل بگیرین. 
اینجا پروسه تموم میشه، سفر خوش :)

به قلم  محسن.د

--------
دانشجوها یک سری حق و حقوق دارن از جمله معافیت عوارض خروج از کشور.
واس اینکه عوارض خروج از کشور ندید و هرموقع به ایران سفر میکنید این دغدغه رو نداشته باشید دو راه باید برای اولین بار انجام بدید.
تو سایت نزدیک ترین کنسولگری ایران به محل سکونتتون در المان باید پرونده دانشجویی باز کنید و یک کد رهگیری بگیرید.طریقه ی باز کردن پرونده به این صورت هست ک تو این سایت http://tak.mfa.ir/ تشکیل پرونده بدید ،مدارکتون رو اپلود کنید و کد رهگیری رو دریافت کنید.از فردای اون روز میتونید ب نزدیک ترین کنسولگری محل سکونتتون مراجعه کنید و بگید ک پرونده تشکیل دادم الان برای درج مهر عوارض خروج دانشجویی اومدم.همون روز کارتون انجام میشه.
مدارکی ک باید همراهتون باشه:
پاسپورت،شناسنامه،گواهی اشتغال ب تحصیل در یکی از دانشگاه های المان،آخرین مدرک تحصیلی در ایران،کارت ملی ،کارت اقامت در المان،یک قطعه عکس،فرم مهر خروج دانشجویی(میتونید از طریق لینک زیر فرم مخصوص سرکنسولگری ایران در فرانکفورت رو دانلود کنید و فرم بقیه سرکنسولگری هارو هم میتونید از سایتشون دانلود کنید)،کد رهگیری+کپی از مدارک بالا.
@helfenir
با این مهر شما به مدت یک سال ،مجموعا سه بار میتونید از کشور خارج بشید بدون اینکه عوارض خروج بپردازید.مجموع مدت زمانی ک در ایران اقامت دارید نباید بیش از ۴ ماه باشه.
بعد از این یک سال و تمدید این مهر ،مراجعه حضوری الزامی نیست و میتونید پاسپورت،پاکت بازگشت،فرم مهر خروج و گواهی اشتغال ب تحصیل در یکی از دانشگاه های المان رو برای کنسولگری مد نظر پست کنید.
http://frankfurt.mfa.ir/uploads/mohre_khorouje_daneshjoui.pdf


•کپی با ذکر منبع(کانال هلفن) مجاز می باشد.

به قلم سمانه

--------

نحوه تشکیل پرونده #دانشجویی جهت معافیت از پرداخت #عوارض_خروج از کشور 🇮🇷

:arrow_left: دانشجویان خارج از کشور میتوانند با تشکیل پرونده در کنسولگری های ایران در کشور محل تحصیل از پرداخت عوارض خروج معاف شوند 

ابتدا در سامانه تاک تشکیل پرونده دانشجویی دهید و کد رهگیری دریافت نمایید. طریقه ی باز کردن پرونده به این صورت هست که ابتدا در سایت
http://tak.mfa.ir
ثبت نام میکنید، در قسمت پرونده تحصیلی مدارک مورد نیاز را اپلود می کنید و فرم را ارسال میکنید. سپس در قسمت تایید مدارک، درخواست تایید مدارک را به نمایندگی (سفارت) مورد نظر میفرستید، معمولا تایید مدارک از چند ساعت تا دو روز کاری زمان میبرد. سپس با مدراک زیر به سفارت ایران در محل تحصیلتان مراجعه کنید، پس از پر کردن فرم های مربوطه و در صورت وجود نداشتن مشکل در مدارک، در گذرنامه شما مهر عوارض خروج دانشجویی زده میشود. 

 با این مهر شما به مدت یک سال، مجموعا سه بار میتوانید از کشور خارج شوید بدون اینکه عوارض خروج پرداخت نمایید. همچنین مجموع مدت زمانی که در ایران اقامت دارید نباید بیشتر از ۴ ماه شود.

:arrow_left: مدارک مورد نیاز:
- پاسپورت
- شناسنامه
- کارت ملی 
- کارت اقامت 
- گواهی اشتغال به تحصیل 
- آخرین مدرک تحصیلی در ایران
- یک قطعه عکس
- کد رهگیری
- یکسری کپی از تمامی مدارک بالا

@chmktno

به قلم  Reyhane Keyvan