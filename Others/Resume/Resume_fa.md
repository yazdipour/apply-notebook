
• از فونت با سایز کمتر از ۱۰ استفاده نکنید و حداقل نیم اینچ حاشیه در تمامی اطراف رزومه را رعایت کنید.

• از بکار بردن اول شخص (من، به من، برای من) اجتناب کنید.

• توصیف های خودتان رو با فعل های قوی آغاز کنید مانند، ساختن (built)، مدیریت کردن (managed)، توسعه دادن (developed)، نوشتن (wrote) و غیره.

• تجربیات خودتان را بیشتر از جنبه های فنی در رزومه بیاورید. بیان کارهای مشترک و همکاری هایی که انجام داده اید مانند گزارش ها (reports) یا ارئه ها (presentations) در بسیاری از زمینه ها و رشته ها مفید هستند.

• در صورت امکان، در رابطه با نحوه انجام وظایف هم توضیح دهید، تنها بازگو کردن کاری که انجام دادید کافی نیست. به عنوان مثال اگر شما یک نرم افزار نوشته اید، بگوئید از چه زبانی برای نوشتن این نرم افزار استفاده کردید. هرچند که احتمالا شما قصد بازگو کردن این مهارت ها را در بخش مهارت ها دارید ولی در توضیحات تجربیات خویش نیز از آنها استفاده کنید.

• - اطلاعات شخصی خودتان نظیر سن، مذهب، سلامت و وضعیت تاهل را در رزومه خود قرار ندهید. عکس برای رزومه های مرتبط با ایالات متحده آمریکا عموما ترجیح داده نمی شود. معمولا از شما خواسته نمی شود که در رابطه با دستمزد و حقوق های گذشته خود در رزومه توضیحی دهید.

• - رفرنس و یا مراجع (references) خود را آماده داشته باشید ولی تا وقتی که از شما خواسته نشده در رزومه خود قرار ندهید. کارفرمایان به صورت پیش فرض می دانند که "مراجع در صورت درخواست در دسترس می باشند" بنابراین نیازی به ذکر این موضوع نیست.

• - ممکن است کسی که رزومه شما را چک می کند از اسکن کلمات کلیدی در رزومه استفاده کند، بنابراین باید بدانید چه کلماتی با کار و یا پوزیشنی که برای آن اپلای می کنید مرتبط است و اطمینان حاصل کنید که در رزومه خود از آن کلمات استفاده می کنید.

•  در سربرگ رزومه میبایست نام، ایمیل، و شماره تماس را قرار دهید. نیازی به ذکر آدرس نیست. در صفحات دوم نیز در سربرگ و یا پسایند (انتهای صفحه) این موارد را بیاورید.

• - نکات برجسته مربوط به تجربیات کاری خود را به صورت معکوس قرار دهید (یعنی آخرین تجربه کاری را اول ذکر کنید). اگر شرکتی که در آن کار می کردید شناخته شده است نیازی به توضیح در رابطه با شرکت نمی باشد ولی در صورت ناشناخته بودن شرکت یک خط توضیح بعد از نام شرکت بیاورید. فاندیاب: در صورتی که شرکتی که در آن کار کرده اید وبسایت قابل دسترسی داشته باشد، نیازی به توضیح نمی باشد.

• - برای هر یک از سوابق کاری به طور متوسط ۴ نکته ذکر کنید و هر نکته بیشتر از ۲.۵ خط نشود.

• - از فونت های قابل خواندن آسان نظیر (Calibri) و یا (Arial) استفاده کنید.

From: fundyab.com/