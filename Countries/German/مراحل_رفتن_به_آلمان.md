# مراحل_رفتن_به_آلمان

در این پست می خوایم به مراحلی که باید ازشون برای ادامه تحصیل تو آلمان عبور کنین، بپردازیم. البته اینجا فقط این مراحل رو نام می بریم و بعدا به هر کدوم به صورت کامل و جامع می پردازیم.

گام اول:

تصمیم می گیرین که می خواین به زبان انگلیسی درس بخونین یا آلمانی. تصمیمتونو که گرفتین، شروع می کنین به یادگرفتن اون زبان.

گام دوم:
مدارکت تحصیلیتون رو که شامل دیپلم، پیش دانشگاهی، گواهی قبولی کنکور، ریزنمرات کارشناسی و دانشنامه کارشناسی، ریزنمرات ارشد و دانشنامه ارشد، و اونایی که فوق دیپلم دارن، ریزنمرات و دانشنامه فوق دیپلم رو یا دارید یا آزاد می کنید، می برید به انگلیسی ترجمه می کنید. حتی اگه می خواین به آلمانی درس بخونین، به انگلیسی ترجمه کنین کافیه. کسایی که دانشگاه آزاد بودن نیاز به مدرک قبولی کنکور ندارن. بعد از ترجمه مدارک مهر دادگستری یا وزارت خارجه نیاز دارن که این کار یا توسط خود دارالترجمه یا خودتون انجام میشه. اگه هنوز دانشجو هستین یا مشمول خدمتین، داستانتون برای گرفتن مدرک فرق می کنه.... در ضمن معمولا دو سری ترجمه نیازه ولی بعضا یک سری هم کافیه

گام سوم:
دنبال دانشگاه و رشته بگردین. چند دانشگاه و رشته رو انتخاب کنین. 

⭕️ می تونین ترتیب گامهای یک تا سه رو به میل خودتون تغییر بدین. مثلا اول دنبال رشته و دانشگاه بگردین ببینین چی می خواد و بر اساس اون برین دنبال زبان و مدارکتون رو تکمیل کنید


گام چهارم:
با دانشگاه مکاتبه کنین و یک ایمیل ازشون بگیرین که توش گفته مدارکتونو بفرستین. بعضا هم دانشگاه ها دارای فرم آنلاین اپلیکیشن هستن که بعد از پر کردنش یک pdf بهتون می ده. این pdf کار ایمیل رو می کنه. با این ایمیل یا pdf، مدارک ترجمه شده و و مدارک زبان (در صورت نیاز) رو 5 سری کپی می گیرین می برین سفارت تا براتون رایگان تایید کنه. اصل ترجمه مدارک تحصیلی تایید نمیشه. 

گام پنجم:
سایر مدارکی که نیازه رو جور کنین. مثلا توصیه نامه استاد، مدرک زبان، رزومه، گواهی سابقه کار.... اگه مدرکی رو فعلا ندارین با دانشگاه مکاتبه کنین و مهلت بگیرین.  مدارک رو طبق درخواست دانشگاه، یا مستقیم به خود دانشگاه می فرستین یا به یونی اسیست (اونی اسیست). توجه کنین که اصل رو نمی فرستین، به جاش کپی تایید شده رو می فرستین. 
 

گام ششم:

منتظر می مونین تا پذیرشتون بیاد. اگه پذیرش گرفتین، وقت سفارت می گیرین، می رین مصاحبه. مدارک مصاحبه یکم بیشتر از مدارک دانشگاهه. بعدا توضیح می دیم. اگه مدرکی رو نداشته باشین معمولا نقص مدرک می زنن براتون و باید بسته به نوع مدرک یا هر چه زودتر یا موقع دریافت ویزا اون مدرک رو ببرین. به طور همزمان از راههای مختلف دنبال اتاق یا خوابگاه هم می گردین.

گام هفتم:

منتظر می مونین ویزا بیاد، یا زنگ می زنن یا تو لیست میاد. با مدارکی که خواستن می رین ویزا رو می گیرین. 

گام هشتم: 

اتاقتون رو نهایی می کنین، بلیط می خرین، وسایلتونو جمع می کنین، می رین آلمان

گام نهم:
آدرستونو ثبت می کنین. حساب بانکی باز می کنین. دانشگاه یا کلاس زبان ثبت نام می کنین. بیمه ثبت نام می کنین. حدود دو ماه مونده به تموم شدن ویزاتون می رین برای گرفتن کارت اقامت درخواست می دین. البته دیرتر هم میشه ولی معمولا یک کارت اقامت موقت بهتون می دن. کلا زیاد فرق نمی کنه ولی خب کارت اقامت معتبرتره

#مراحل_رفتن_به_آلمان

@septm
