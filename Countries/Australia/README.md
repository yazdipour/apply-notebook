# Australia

اگر در حوزه تحصیلی خود متخصص هستید و می‌توانید ۶۵ امتیاز لازم را کسب کنید، ویزای کاری مستقل (ویزای ۱۸۹) بهترین گزینه است. با داشتن این ویزا، نیازی نیست در ایالت یا منطقه خاصی از استرالیا سکونت کنید یا فقط در شرکت مشخصی که کارفرمایش اسپانسرتان شده کار کنید. اما با داشتن اسپانسر شما می‌توانید امتیاز بیشتری کسب کنید. اگر یکی از ایالت‌های استرالیا اسپانسرتان شود (ویزای ۱۹۰)، پنج امتیاز و اگر یکی از مناطق کم‌جمعیت یا اعضای فامیل‌تان اسپانسرتان شوند (ویزای ۴۸۹)، ده امتیاز به دست می‌آورید. بد نیست بدانید استرالیا با هدف تمرکز زدایی از شهرها، به جذب متقاضیان در مناطق کم‌جمعیت تمایل بیشتری نشان می‌دهد و احتمالا شانس شما هم در اخذ این ویزاها بیشتر خواهد شد. بنابراین، ویزای ۱۸۷ هم گزینه مناسبی به نظر می‌رسد. در صورتی که بتوانید کارفرمایی استرالیایی در همان مناطق خاص و کم‌جمعیت پیدا کنید، به راحتی می‌توانید از این راه اقامت دائم بگیرید.


## انواع ویزای موقت تحصیلی استرالیا

*️ ویزا 570- دوره آموزش زبان انگلیسی

این ویزا برای کسانی صادر می شود که قصد تحصیل در دوره های موقتی زبان را دارند. متقاضیان بعد از این دوره مدرک دانشگاهی اخذ نمی کنند و فقط گواهینامه پایان دوره به ایشان تعلق می گیرد.

*️ ویزا 571- دوره مدارس ابتدایی و متوسطه

این ویزا جهت تحصیل در دوره های ابتدایی و متوسطه صادر می شود.

*️ ویزا 572- آموزش فنی حرفه ای

این ویزا جهت افرادی صادر می شود که قصد تحصیل در رشته های فنی حرفه ای و اخذ مدرک دیپلم و یا دیپلم پیشرفته را دارند.

*️ ویزا 573- تحصیلات تکمیلی

این ویزا برای افرادی صادر می شود که قصد تحصیل در رشته های دانشگاهی در مقطع لیسانس و یا فوق لیسانس را دارند. در مقطع فوق لیسانس این ساب کلاس فقط برای رشته هایی است که به صورت کلاس امتحان هستند و شامل رشته هایی که به صورت تحقیقی هستند نمی شود.

*️ ویزا 574- تحصیلات تکمیلی

این ویزا برای کسانی صادر می شود که قصد تحصیل در مقطع فوق لیسانس یا دکترا را دارند. در مقطع فوق لیسانس فقط برای آن دسته از رشته ها که به صورت تحقیقی هستند و رشته های کلاس-امتحان شامل این ویزا نمی شود.

*️ ویزا 580- ویزای همراه

والدین یا نزدیکان دانشجویان زیر 18 سال که قصد دارند در طول مدت تحصیل فرد دانشجو در استرالیا باشند می توانند تقاضای ویزا همراه نمایند در بعضی موارد افراد بالای 18 سال نیز شامل این ویزا می شوند.