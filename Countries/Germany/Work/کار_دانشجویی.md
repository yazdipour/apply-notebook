# کار_دانشجویی

خیلیا براشون تامین هزینه های زندگی در دوران دانشجویی یک دغدغست. خیلیا دنبال این هستن که با کار دانشجویی خرج سال دوم به بعد رو در بیارن. قبل از هر چیز بگیم که اگه ولخرجی نکنین با 8640 یورو اولیه می تونین بیشتر از 1 سال دووم بیارین. ولی خب این پول یه جایی تموم میشه. سامان عزیز زحمت کشیده مطلبی در باب کار دانشجویی نوشته:

❇️ کار در حین تحصیل در آلمان

شما بعد از اینکه در آلمان دانشجو شدید اجازه کار دارید. اینکه با ویزای اولیه یا در حالت دانشجوی زبان اجازه‌ی کار دارید یا نه را باید از اداره‌ی خارجی‌های شهر محل سکونت خود بپرسید.



✅ نوع کار

در کل کارها به چهار دسته تقسیم می‌شوند. کار دانشجویی (HiWi)، کار عادی، کار تخصصی و آزادکاری (Freelance). برای کارهای دانشجویی مانند RA ،TA و ... معمولن باید حداقل یک ترم از زمان تحصیل شما گذشته باشد. در صورتی که نمره‌ی بالایی در درس خاصی کسب کنید در صورت وجود هی‌وی، می‌توانید با استاد آن درس مذاکره کنید. تعداد کارهای عادی مانند کار در رستوران یا فروشگاه‌ها به نسبت کارهای تخصصی بیشتر است و به نسبت حقوق کمتری دارند. در صورتی که در کاری تخصص دارید، تعداد کار کمتر است ولی شانس شما به دلیل متخصص بودن بیشتر است. به صورتی کلی آزادکاری به دلیل نامحدود بودن، شرایط خاص کاری و مباحث مالیاتی برای افرادی که از خارج از اروپا می‌آیند، غیرمجاز است. ولی شما می‌توانید به اداره‌ی خارجی‌ها مراجعه کرده و وضعیت را جویا شوید، در مواردی پیش آمده با وجود قرارداد با موارد مشخص که موافقت کرده‌اند.



✅ حداکثر میزان زمان کار

در حال حاضر در اجازه‌ها/کارت‌های اقامت ذکر می‌شود که شما ۱۲۰روز به صورت تمام‌وقت یا ۲۴۰روز به صورت پاره‌وقت اجازه کار خواهید داشت. هر روز کاری تمام‌وقت ۸ساعت و پاره‌وقت ۴ساعت است. پس شما به صورت پاره‌وقت حداکثر ماهیانه ۸۰ساعت و به صورت تمام‌وقت ماهیانه ۱۶۰ساعت اجازه کار دارید. نهایتن در دو حالت شما ۹۶۰ ساعت در سال اجازه‌ی کار دارید.

نکته‌ی قابل ذکر این هست که از هر ماه میلادی که وارد آلمان شدید، مدت زمان باقی‌مانده تا پایان سال برای تعداد روز/ساعت محاسبه می‌شود. برای مثال با احتساب ۱۲۰ روز در تمام‌وقت شما اجازه‌ی ۱۰ روز کار تمام وقت در ماه را دارید، پس اگر ماه از روز اول ماه سوم وارد آلمان شدید شما ۱۰۰ روز اجازه‌ی کار خواهید داشت.



✅ حقوق

حداقل میزان حقوق در آلمان در حال حاضر ساعتی ۸.۸۴ یورو است. میزان حقوق به تخصص و نوع کار بستگی دارد. برای مثال، حقوق دانشجوی برنامه‌نویس می‌تواند بین ۱۰ تا ۱۵ یورو باشد. برای محاسبه و دیدن حقوق‌های مشابه کافیست در گوگل جستجو کنید یا به سایت‌هایی مثل glassdoor.com سری بزنید. 

✅ بیمه

نکته اول  اینکه کلیه دانشجوها چه زیر 30 سال چه بالای 30 سال می تونن با بیمه ای که دارن، چه دولتی چه خصوصی، تا ماهی 80 ساعت کار کنند. چنانچه کسی بخواد تحت شرایطی بالای 80 ساعت کار کنه حتما باید بیمه دولتی مثل AOK داشته باشه. 

نکته دوم اینکه اگر حقوق شما بالای 450 یورو در ماه باشه باید هزینه ای بابت بیمه بازنشستگی به نام Rentenvesicherung پرداخت کنید که هزینش برای 450 یورو در حد 20 یورو هست و اگه حقوقتون بیشتر باشه این مبلغ هم افزایش پیدا می کنه. اگر حقوقتون زیر 450 هست، پرداخت این پول براتون اختیاریه ولی ما پیشنهاد می کنیم که این پول رو پرداخت کنید.


✅ پیدا کردن کار

اکثر دانشگاه‌ها قسمت مخصوص کاریابی دارند و شما می‌توانید کارهای مربوط به دانشگاه و مرتبط و حتی گاهن آگهی‌های شرکت‌های خصوصی را پیدا کنید. معمولن در کتابخانه و سلف دانشگاه (منزا) آگهی‌های کارهای دانشجویی را می‌توانید بیابید. حضوری هم می تونین برین دم مغازه ها. این راه خوب جواب میده. در بعضی سایت‌های آنلاین هم می‌توانید به دنبال کارهای پاره وقت بگردید. چند سایت برای پیدا کردن کار:

https://www.jobmensa.de/
http://jobs.meinestadt.de
https://www.studenten2go.de

@StudiumInDE