# چی_ببریم

بخش اول:

یکی از دغدغه های دوستانی که برای اولین بار برای تحصیل میان آلمان اینه که با خودشون چی بیارن. جدیدا موضوع حساس "پلوپز" هم بحثهای جدی ای بین مخاطبان این امر ایجاد کرده. سعی کردیم در این پست، یک جمع بندی کلی از این داستان داشته باشیم و این داستان "پلوپز" هم خاتمه پیدا کنه اگه خدا بخواد. قبل از هرچیز لازمه بگیم که شما دارین به کشوری به اسم آلمان میاین، جایی که تقریبا همه چیز هست. بعضی از دوستان فکر می کنن دارن به قطب میرن و نیازه همه چیز با خودشون بیارن. ولی واقعا این تفکر اشتباهه. توصیه ما اینکه که با حداقل بار بیاین تا سختی زیادی متحمل نشین. اکثر کسایی که با خودشون کلی بار آوردن بعد یه مدت از کارشون پشیمون شدن.  البته بخش عمده این قضیه نشات گرفته از فرهنگیه که توش بزرگ شدیم که در نتیجش حس می کنیم باید همه چیز همراهمون باشه. ولی از اونجایی که قراره تو یک فرهنگ جدید زندگی کنین، بهتره که از همون اولش خودتونو به سیستم جدید عادت بدین. لیست زیر شامل مواردی که بهتره باهاتون باشه. هر چیزی جز این لیست دیگه جزء سلایق شخصی شماست و از نظر ماهایی که مدتیه اینجا هستیم غیرضروری به حساب میاد:

1.لباس:
لباس مناسب با فصل برای خودتون به تعداد "لازم" بیارین. از هر چیزی دو دست کافیه معمولا. بیشتر نیارین که همه چیزتون بشه لباس. قدیمیا رو بدین فقیر فقرا، اینجا لباس ارزونه و راحت می تونین بخرین اگه نیاز شد. یه دست لباس که تنتونه، به جز اون یه شلوار، یه تی شرت، یه شلوارک یا شلوار گرمکن، دو تا جوراب، لباس زیرم در حد معقول همراهتون باشه. لباسای مهمونی و امثالهم رو بذارین همون ایران. اینجا بهتر و ارزونترش هست. کت و شلوارم نیاز نمیشه در کل. اینجا استاداشم اکثرا لباس غیر رسمی می پوشن، مثل مردم عادی. به هر حال از اون حالت رسمی خبری نیست. فقط حواستون باشه لباس گرماتون رو با خودتون بیارین، لباس کاموایی، کاپشن... البته کاپشنای ایران زیاد به درد اینجا نمی خوره پس اگه می خواین لباس گرم جدید بخرین حتما بیاین اینجا بخرین. شال گردن گرم دارین یکی بیارن. کلاه و دستکشم دارین بیارین یکی. جوراب گرم هم علاوه بر جوراب معمولی بیارین. لباسها رو بذارین تو این پلاستیک وکیوم ها و با جارو برقی وکیومش کنین. حجمش خیلی کمتر میشه.

2. کفش:
یه جفت پاتونه، یه جفتم کنارش بیارن. کلا کتونی باشه بهتره چون اینجا زیاد راه میرین یا دوچرخه سوار میشین. معمولا تو آلمان اکثرا کتونی می پوشن. در ضمن کتونی مارک اینجا زیاده و قیمتشم خیلی بهتر از ایرانه. مخصوصا تو حراج خیلی قیمتا منطقیه. پس با یه جفتم می تونین بیاین و اینجا یه جفت دیگه بخرین

3. لوازم شخصی:
لوازم آرایش زیاد نیارین. اینجا هم ارزونتره هم با کیفیت تر. در ضمن اینجا خیلی کمتر آرایش می کنن. ولی کلا توصیه می کنیم زیاد نیارین. 
مسواک، شامپو، خمیردندون و صابون مسافرتی کوچیک بیارین. بعد اینجا بهترش هست راحت می خرین. حوله یکی بیارین با خودتون. شونه، ژیلت و ناخن گیرم فراموش نشه. نخ و سوزنم لازمه بیارین. یه آچار پیچ گوشتی دوسو و یکیم چهارسو کوچیک به کسی برنمی خوره بیارین. 

سشوار و فر مو و امثالهم اگه جا دارین بیارین. اینجا زیاد ارزون نیست. اگه قصد دارین بخرین ولی بیاین اینجا بخرین. یه ملافه و پتوی مسافرتی با خودتون بیارین

3. خوراکی:
سبزی خشک شده برای قرم سبزی، کوکو، شوید، نعنا، دلار یکم بیارین باخودتون. نبات بیارین یکم. رب انار و گردو سابیده شده بد نیست اگه جا داشتین. کمی چای سیاه بیارین اگه چای خور هستین. زعفرون و زردچوبه و فلفل یکم بیارین. زرشک یکم بیارین. برنج در حد یکی دو کیلو شاید بد نباشه. خشکبار بیارین برای اولش، پسته مخصوصا. ولی کلا خشکبار اینجا هست. دمنوش هم اگه می خورین یکم بیارین. از همه مهمتر همون سبزی خشکه ولی

فقط توجه کنین که شما هرچقدر غذا بیارین تموم میشه. پس از ایران در حد مصرف روزای اول یکم غذا بیارین. بیشتر فقط دردسره. بعدش همه چیزو اینجا پیدا می کنین. فقط برای یکی دو روز اول که جا نیفتادین چیز میز داشته باشین همراهتون که از گشنگی بهتون فشار نیاد. البته اینجا پر سوپرمارکته و همه چیز توش پیدا میشه. همون بدو ورود میتونین برین کلی خرید کنین. نگران نباشید. 

4. لوازم خونه:
یه ماهیتابه و یه قابله کوچیک بیارین با خودتون ضرر نداره. پلوپز رو اگه جا دارین بیارین. وگرنه تو قابلمه هم میشه برنج درست کرد. پلوپز کلا چیز ضروری ای نیست! در کل ماهیتابه و قابلمه و پلوپز اینجا هست با قیمت خوب. نیاوردینم نیاوردین.  قاشق و چنگال و بشقاب و لیوان در حد یک نفر بیارین و به قوری کوچیک

5. لوازم التحریر:
یه دفترچه کوچیک و چند تا خودکار و مداد بسه. همه چی اینجا با قیمت مناسب هست. بیشتر نیارین. چیزای کوچیک جیبی مثل چسب نواری و منگنه و پاک کن هم بد نیست یکی همراهتون باشه.

6. دارو:

خیلی مهمه. هر چی فکر می کنین مهمه بیارین. اگه مریضی ای دارین مثل آسم، اسپری چند تا بیارین. در حالت عادی، قرص سرماخوردگی، ژلوفن، ستیریزین، استامینوفن، قرص معده درد، پروپرانول و امثالهم رو حتما بیارین. اگه داروتون خیلی خاصه یک نسخه براش بگیرین ضرر نداره. نسخه دکتر به انگلیسی با مهر کافیه.

7. مدارک:

مدارک تحصیلی و کپی های تایید شده. پاسپورت که قطعا همراهتونه. عکس پرسنلی زیاد بیارین اینجا خیلی گرونه. کارت ملی و شناسنامه اینجا معمولا نیاز نمیشه. ما با پاسپورت خالی هم رای دادیم. ولی اگه ایران بهشون نیاز نیست بیارین با خودتون. توصیه می کنم اسکن همه مدارکتون و کارتهاتون، حتی کارتهای بانکیتون همراهتون باشه. تکرار می کنم: اسکنش نه خودش. 

8. لوازم الکترونیکی:

لپ تاپ دارین بیارین. ندارین زیاد فرقی نمی کنه ایران بخرین یا اینجا. از نظر ویندوز غیر اوریجینال و نرم افزارهای کرک شده هم به مشکل نمی خورین. فقط از تورنت دانلود نکنین که کلاهتون پس معرکست. گوشی اگه ندارین بیاین اینجا قراردادی از O2 یا شرکتهایی از این دست بخرین. پک نرم افزار دارین می تونین بیارین مشکلی نیست. هارد اکسترنال دارین بیارین. ندارین نمی خواد. اینجا همه چیزو سریع می تونین دانلود کنین و بعدش پاک کنین. فلش مموری با خودتون بیارین. حجمش بالاتر باشه بهتره، 16 یا 32. کابل LAN  بیارین یکی. 


9. پول:

قبلا در باب اینکه چقدر بیارین حرف زدیم. هشتگ #8640_یورو رو می تونین بخونین. جدای اون یکم پول ایرانی همراهتون باشه ممکنه نیاز شه. در حد 200 تومن

10. کتاب:

کتابای درسی اکثرا pdf دارن. ولی اگه امتحان زبان دارین و کتابشو خریدین یا یه کتاب خیلی خاص دارین که حتما باید همراهتوم باشه با خودتون بیارین. اینجا کتاب گرونه. 

✅ کلیه وسایل به جز لپ تاپ، مدارک، پول و اشیاء قیمتی رو بذارین تو چمدون که بره قسمت بار. بقیه چیزا رو با یکی دو تا ساندویچ بذارین تو کولتون. اگه بار تو کابینتون زیاده، یه بخشیشو بذارین تو یه ساک دستی و وقتی میرین check-in با خودتون نبرینش تا وزنش نکنن. بعد از اینکه بلیط رو گرفتین می تونین اون ساکم راحت ببرین تو کابین. کسی کاری نداره. ولی اگه همراهتون ببرین برای check-in ممکنه وزنش کنن و اضافه بار بخورین. این ترفند برای اکثر ایرلاینها جواب میده. معمولا محدودیت بار چمدون بیست کیلو هست و شما هم رعایتش کنید. اگه تو بلیطتون بار بیشتری مجاز هست دقت کنید چمدونتون بیشتر از 30 کیلو نشه. مثلا اگه 40 کیلو دارین می برین، دو تا چمدون بیست کیلوییش کنین. 

@StudiumInDE