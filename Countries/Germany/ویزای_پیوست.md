## تمکن_پیوست

✅مقدار تمکن برای فرد پیوست چقدر می باشد؟


🔹برابر ۸۶۴۰ یورو برای یکسال. نامه ای است به زبان انگلیسی که از بانک های ایرانی مثل ملی، ملت و ... گرفته میشود. این مقدار مبلغ یورو ممکن است در ویزای شخص پیوست درج شود یا نشود که قابل پیش بینی هم نیست. در هر حالتی شخص پیوست به این مقدار یورو نیاز دارد چون در آلمان برای تمدید ویزا درخواست میشود. فرد پیوست اگر به کسی پیوست میشود که دارای درآمد در آلمان است (حداقل تقریبا ۱۳۰۰ یورو دریافتی خالص ماهیانه)، نیاز به ارائه تمکن در روز مصاحبه نیست.

## تعداد_نسخه_تاییدشده_مصاحبه

✅برای روز مصاحبه فرد پیوست، چند نسخه اصل ترجمه  سند ازدواج و شناسنامه تایید شده نیاز است؟

🔹برای پیوست به همسر:
 یک نسخه ترجمه اصل سند ازدواج بهمراه یک نسخه از اصل ترجمه شناسنامه های هر دو زوج

برای پیوست به والدین:
 یک نسخه اصل ترجمه شناسنامه فرزند بهمراه اصل ترجمه شناسنامه های والدین

## مراحل_ویزای_پیوست

✅مراحل چکیده شده جهت گرفتن ویزای پیوست چیست؟


🔹درخواست وقت مصاحبه از طریق سایت سفارت آلمان در تهران. پس از درخواست، ایمیلی دریافت خواهید نمود که نشان دهنده ثبت درخواست است. تاخیر در دریافت این ایمیل دیده شده است که شاید چند روز هم به طول بکشد. در این مرحله به گذرنامه و ایمیل نیاز دارید. بسیار دقت کنید که ایمیل و شماره گذرنامه درست وارد شود.   

 🔹پس از چند ماه از ایمیل اول، ایمیل دومی دریافت خواهید نمود که حاوی تاریخ روز مصاحبه و لینک تایید وقت مصاحبه است. یک هفته فرصت دارید که روی لینک تایید کلیک کنید تا وقت مصاحبه شما تایید شود.  

 🔹در فاصله ایمیل اول و دوم به تهیه مدارک لازم مورد نیاز در روز مصاحبه بپردازید.  گرفتن وقت تایید مدارک، تایید شناسنامه ها و سند ازدواج و گرفتن مدرک زبان آلمانی سطح A1 از زمانبرترین موردها هستند.

 🔹مرحله بعدی مصاحبه فرد پیوست در تاریخ اعلام شده از سوی سفارت است که بهمراه تمامی مدارک در ساعت و تاریخ مشخص شده در سفارت حضور پیدا میکنند.

 🔹مرحله بعدی منتظر نتیجه ویزا و تماس احتمالی سفارت با فرد پیوست یا تماس اداره مهاجرت با فرد اصلی خواهید ماند.

 🔹در صورت مثبت بودن نتیجه ویزا، گرفتن ویزا در روز تعیین شده توسط سفارت که از طریق تماس تلفنی اعلام میگردد. 

## متراژ_خانه

✅ متراژ مناسب خانه  برای درخواست ویزای پیوست چقدر است؟

🔹به ازای هر فرد بزرگتر از ۶ سال،  ۱۲ تا ۱۳ متر مربع و به ازای هر فرد کوچکتر از ۶ سال برابر ۱۰ متر مربع.


From<@septmpeyvast>