# سیستم بانکی آلمان

حساب باز کردن در آلمان

بعد از ورود به خاک آلمان و عبور از فرودگاه یک دور تا اینجا کارهایی را که باید انجام دهید را با هم مرور میکنیم :

1. فرودگاه تا مکان موقت یا خانه (مکان موقت میتواند خانه دوستانتان باشد که قبل از آمدن هماهنگ کرده باشید - هاستل - یوگندهربرگه- هتل - airbnb و… باشد).
2. خونه دایم پیدا کردن
3. ملده کردن در شهرداری
4. حساب باز کردن

مرحله بعدی که قصد دارم برای شما شرح بدم حساب باز کردن در آلمان و بانک های آلمان هست.

معمولا برای حساب باز کردن شما باید برگه ملده شهرداری داشته باشید مگر شرایط خاص تر که هنوز خانه پیدا نکردید و … بعضی بانک ها باید از قبل ترمین بگیرید یا اطلاعاتی را اینترنتی پر کنید و ثبت درخواست کنید. بانک های آلمان مانند sparkasse, post bank, commerzbank, deusche bank, volksbank و…
از بین این بانک ها معملا فقط بانک های اشپاسکاسه و پست بانک برای ایرانی ها حساب باز میکنند و مابقی به دلایل نامشخصی ( ما اسمش را میگذاریم تحریم های بین المللی ) حساب باز نمیکنند!
به یکی از شعب بانک مثلا اشپارسکاسه تشریف میبرید. با تمام مدارک از جمله پاسپورت- برگه ملده شهرداری - نامه گمرگ   (zoll)
اگر بیشتر از ۱۰ هزار یورو میبرید نیاز به پر کردن نامه سول است. پذیرش هم با خود ببرید شاید نیاز شد. بانک ها معمولا در دو شیفت صبح و عصر فعالیت دارند. به یکی از باجه ها تشریف میبرید و درخواست
میکنید برای شما حساب giro باز کنند
این حساب جیرو برای وقتی هست که شما قصد دارید کارت بانکی داشته باشید و هر موقع از حساب خود برداشت کنید. مدارک و امضا های مورد نیاز را از شما میگیرد و اطلاعات حساب شما را میدهد. بعضا میپرسن که قصد دارید کارت اعتباری هم دریافت کنید یا خیر مثل مسترکارت. توجه داشته باشید این کارت ها هزینه سالیانه دارند و در حالت عادی شما به آن نیاز ندارید. چرا که اکثر کارها و خریدهای شما با حساب و اینترنت بانکی که دارید میتوانید انجام دهید مگر موارد استفاده های دیگری داشته باشید.

نکته : در نوع حساب جیرو ماهانه از حساب شما مبلغی را حدود ۳ یورو کسر میکنند. در صورتی که زیر ۲۶ سال باشید بعضی بانک ها قانون دارند که این مبلغ را کسر نکنند. باید به کارمند شعبه بگید… یک نکته دیگر : بعضا دیده شده از دوستان پرسیده شده این همه پول نقد را از کجا آوردند. به خاطر ملیت ما به خصوص حساسیت بیشتری وجود دارد. در ویزای پاسپورت شما قید شده که باید این مبلغ همراه شما باشد. به همراه نامه سول اگر پر کردید نشان دهید.

مدارک را به شما تحویل میدهند و سپس بعد از حدودا یک هفته کارت اعتباری و چند مدت بعد رمز آن برای شما پست میشود. از این کارت میتوانید از دستگاه های خود اشپارکاسه بدون کارمزد پول نقد بردارید. میتوانید از دستگاه های خودپرداز بانک های دیگر با کسر کارمز پول نقد بردارید. برای بانک اشپارکاسه مشکل دیگری که هست این است که برای اینکه پول به حساب خود بریزید(پول نقد) باید حتما در حسابی که شعبه اصلی خودتان است پول را نقدی بریزید. از شهر دیگر یا حتی در همان شهر از اشپارکاسه دیگر بخواید پول نقدی واریز کنید باید کارمزد دهید.

بانک های پست بانک و کومرزبانک و دویچه بانک خودپردازهای آنها بدون کارمزد با داشتن کارت یکی از این ۳ بانک به شما پول نقد میدهد.
برای حساب و بانک شما سه شماره دارید. یکی شماره حساب شما است. و دیگری BIC  که استفاده چندانی ندارید.
مهمترین آن IBAN است. ایبان همان مثل شبا (یا شماره کارت در ایران) است. با استفاده از این کد میتوانند به حساب شما پول واریز کنند

دستگاه های خودپرداز در بانک ها چند نوع هستند. با آنهایی که بالای آنها نوشته شده استEinzahlung میشود پول واریز کرد
طبق نکته قبل باید حتما در شعبه خود باشید
دستگاه هایی که بالای آنها Auszahlung نوشته شده پول خروجی میدهند. بعضا هر دو را با هم نوشته دارند و میتوانید هر دوکار را انجام دهید
بعضی دستگاه ها در بانک ها ایستاده ای هستند. با آنها میشود نقل انتقال پول کرد. überweisung  و یا صورت حساب گرفت.

و اما نوع حساب بعدی حساب Sperr است با این حساب که شما برای بلوکه کردن پول نیاز به آن دارید با وقت یا بعضی جاها بدون وقت قبلی تشریف میبرید بانک و مبلغی که دارید را بلوک میکنید. در این حساب بر خلاف حساب جیرو ماهانه از حساب شما هزینه ای کم نمیشود اما فقط ماهانه مبلغ خاصی ۷۲۰ یورو را میتوانید برداشت کنید. این مبلغ در هر ماه تنها با حضور شما قابل دریافت است و شما باید هر ماه این مبلغ را در حساب جیرو خود که قابل برداشت و خرج کردن از طریق کارت است واریز کنید
بعد از باز کردن حساب sperr بانک به شما نامه ای میدهد که میتوانید از آن برای تمدید ویزا (برای شهرهایی که پول بلوکه میکنند) استفاده کنید. بعدا مفصلا در همین کانال توضیح خواهم داد

## خرید اینترنتی

یکی از اولین کارها و مهترین کارها برای خرید اینترنتی داشتن یک اکانت پی پال است.paypal

با اکانت پی پال از خیلی از سایت هایی که خرید اینترنتی دارند میتوانید خرید کنید. در این سایت یک حساب کاربری افتتاح میکنید. سپس اطلاعات حساب خود را مثل ایبان و بانک و… وارد میکنید. مبلغ یک سنت برای شما از طریق پی پال واریز میشود که در توضیحات آن یک کد وارد شده. باید کد وارد شده را دوباره در حساب پی پال خود وارد کنید تا فعال شود. طرز کار اینطور است که اول از حساب پی پال شما پرداخت اینترنتی انجام میشود و روز بعد یه چند روز بعد پی پال خود از حساب بانک شما برداشت میکند.

sofortüberweisung هم باید اطلاعات اینترنت بانک خود را برای در سایت وارد کنید و خرید لحظه ای انجام میدهد. دقت کنید تنها و فقط باید اطلاعات اینترنت بانک خود را در سایت زوفورتاوباوایزونگ وارد کنید و نه سایت خود فروشگاه

---

اطلاعات بیشتر به زبان انگلیسی و آلمانی در مورد حساب های بلاکه :

https://www.sparkasse.de/themen/studium/blocked-account.html

اطلاعات بیشتر به زبان آلمانی در مورد حساب های پس انداز giro :

https://www.sparkasse.de/unsere-loesungen/privatkunden/rund-ums-konto/girokonto.html

بردیا پازکی

@helfenir
