# ویزای دانشجویی به بلوکارت

✅ مراحل انجام  

1️⃣ اول از همه تمام قوانین، شرایط و تبصره های مربوط به بلوکارت رو در سایت رسمی https://www.bamf.de به دقت بخونید. اگر قرارداد یا جاب آفر قطعی با حداقل شرایط حقوقی متناسب با رشته تحصیلی، شرایط مدرک تحصیلی و ... رو دارین به احتمال بسیار زیاد منعی برای اقدام ندارید.
شرایط تغییر ویزا هم تو همین سایت توضیح داده شده. مثلا تا اواخر سال 2019 من سایت رو میخوندم نوشته بود با صلاحدید مراجع ذی صلاح (اداره مهاجرت محلی) امکان پذیر هست.

 2️⃣ مرحله بعد، ارزیابی مدارک هست. اگه تو سایت آنابین، مقطع تحصیلی تون رو پیدا کنید و پرینت یا اسکن اون رو بفرستید برای اداره مهاجرت، در اکثر اوقات قبول می کنند و شما نیازی به هزینه اضافی و منتظر موندن برای ZAB  ندارید. اما ممکنه ازتون تاییدیه بخوان که شما باید اقدام به ارزیابی بکنید. مثلا من خودم فقط اسکن مدرک تحصیلی و عکس از صفحه توضیحات مقطع تحصیلی در سایت آنابین رو ارسال کردم و قبول کردند، اما برای یکی از دوستان در هامبورگ قبول نکردند و مجبور شد ارزیابی مدارک رو انجام بده (گرچه این راه  بسیار مطمئن هست و ارزش هزینه کردن رو هم داره)
به نظرم این مورد رو میشه از آفیسر تون قبل اقدام بپرسید.

3️⃣ بعدش باید مدرک تحصیلی رو به همراه جاب آفر قطعی یا قرارداد کاری با حداقل حقوق تعیین شده در قانون برای رشته تحصیلی تون رو برای اداره مهاجرت ارسال کنید (من با ایمیل ارسال کردم)

4️⃣ در مرحله بعد، اداره مهاجرت با اداره کار مربوطه مکاتبه میکنه و اونها باید تاییدیه رو صادر کنند. بخاطر این که اگر شخصی مدرک تحصیلی در آلمان نداشته باشه (اگه در حین تحصیل اقدام میکنید و هنوز مدرک دانشگاه آلمانی ندارید) و بخواد بلوکارت بگیره، اداره کار باید تایید کنه.

5️⃣ بعدش شما باید یه ترمین صدور کارت اقامت بگیرید و در روز تعیین شده با اصل مدارک مراجعه کنید. در مورد من، نیاز به فرم خاصی نبود و فرمی مشابه همون فرم اولیه صدور کارت اقامت رو پر کردم. البته ممکنه آفیسر بگه تا قبل تاییدیه ترمین نگیر که منطقی هم هست.

6️⃣ و در پایان، در صورتی که همه چیز اوکی باشه بلوکارت شما بعد دو هفته معمولا میاد 😃 تاریخ اعتبارش هم بستگی به قرارداد و انقضای پاسپورت داره و حداکثر 4 سال هست. بعدش هم می تونید انتخاب کنید که دانشگاه رو کنسل کنید یا نه! که منطقا باید این کار رو بکنید چون فول تایم مجبور هستید برید سر کار 😬

پ.ن: همون طور که اکثرا میدونن، در صورتی که مدرک دانشگاهی آلمانی داشته باشید شرایط شما برای دریافت بلوکارت بسیار راحت میشه، مثلا با حقوق پایین تر هم قبول می کنند و یا اینکه نیازی به تایید اداره کار و مدارک تحصیلی و ... ندارید و کلا خیلی راحته.

امیدوارم مطالب به اندازه کافی واضح بوده باشه. جزییات رو نگفتم چون در گذر زمان تغییر می کنه و حتما باید از مراجع رسمی و به روز، جزییات رو بپرسین. چند تا هاتلاین هم تو همون سایت نوشته که تمام سوالات مربوط به بلوکارت، تاییدیه مدارک و ... رو توضیح میدن. در ضمن انگلیسی هم صحبت میکنند.

موفق و پیروز باشید 🙋🏻‍♂️

