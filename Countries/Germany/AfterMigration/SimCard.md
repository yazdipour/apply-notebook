راهنمای خرید سیمکارت در آلمان
@helfenir

هلفن دانشنامه تحصیلی آلمان

# سیمکارت

در رابطه با بحث شیرین سیم کارت و انواع و اقسام قراردادها و خدماتی ک اپراتورهای اصلی و شرکت های وابسته به این اپراتور ها به شما میدن، شاید در انتخابتون دچار تردید و گیجی شده باشین!

در این پست اطلاعات نهایی خودم و باهاتون به اشتراک میذارم، شاید تصمیم و واستون آسون تر بکنم.

در ابتدای ورودتون به آلمان، اماکنی مانند فرودگاه، Bahnhof، فروشگاه هایی مانند Rewe و بعضی از کافی شاپ ها، اپراتورها و غیره ممکنه ک وای فای رایگان داشته باشن ک معمولاً بین مدت زمان نیم ساعت تا 2 ساعت استفاده در  24 ساعت برای اون اتصال ممکنه ک وقتی میخواین متصل بشین مینویسه چقدر زمان دارین، پس نگران ورودتون نباشین

اگر برای چند روز نیاز به سیم کارت دارین و تعجیل در متصل شدن دارین، سراغ سیم کارت های Lebara و یا Lyca برید ک با یه سرچ ساده در گوگل مپ میتونین متوجه بشین در شهر خودتون کجاها این خطوط رو میفروشن

مزیت این دو خط اینه ک همونجا فعال میشه وقتی بخرین ولی عیب بزرگش قیمتش هست ک برای مثال خط لبارا با 5 گیگ اینترنت میشه 25 یورو! با 5 یورو هم 100 دقیقه مکالمه میتونین بخرین

انواع دیگه ی خطوط اعتباری ک تو هر فروشگاه به وفور میتونین ببینین بمانند Aldi، Penny و ...هم موجوده و با تعرفه های ارزون تر ولی عیب بزرگشون اینه ک برای فعال شدن بین 2 تا 3 روز در نظر بگیرین ( برای تعرفه های مختلف تو سایت هر کدوم میتونین مشاهده کنین ک به چه صورته )

اما زمانی ک شما ملده میکنین و حساب بانکی باز میکنین، داستان متفاوت میشه و تمایل دارین سیم کارتی تهیه کنین که تماس و مسیجش به همه ی خطوط  Flat ( رایگان ) باشه!

اپراتور و شرکت های موحود رو به راحتی با یه سرچ ساده میتونین پیدا کنین ولی معروف ترین ها و عمومی ترین ها:

1- Vodafone
2- 1&1
3- O2
4- Premium
5- WinSim
6- Deutschland Sim
@helfenir
موردی بررسی میکنیم.

1و 2 گرونن و برای سال اول یا حداقل چندماه اول خوب نیستن ( مگر اینکه یسری امکانات خاص استفاده کنین ک جلوتر توضیح میدم )

3- دو تا عیب بزرگ داره ( فسخ قرارداد ماهیانه نداره و اگر بخواین داشته باشین باید تیک گزینه ی Tarif ohne Laufzeit رو بزنین که چند یورو اضافه میشه و بصرفه نیست دیگه اصلاً و حجم بسته متوسط نداره یا باید 1 گیگ بخرین یا 10 گیگ )

4 و 5 مناسب ترین ها هستند

6 مناسبه ولی بنسبت دو تای قبلی یه عیب بزرگ داره ک رومینگ اروپا نداره و اگر سفر غیر آلمان تشریف بردین، در واقع هیچی ندارین!


حالا چه چیزهایی اصن لازم و ضروریه و این اصطلاحاتی ک مینویسن تو سایت این اپراتور ها چیه اصن؟



Flat Telefonie & SMS in alle dt. Netze: رایگان بودن مکالمه و پیام متنی به تمامی خطوط داخل آلمان

EU-Roaming inklusive: با همون قیمت تعرفه خودتون در بقیه کشور های عضو اتحادیه اروپا مکالمه، مسیج و اینترنت دارین ولی اگر مصرف منصفانه ای ک در سایت اپراتور بهش اشاره شده رو رد کنین، هزینه ی اضافی ازتون کم میکنه ک متفاوته ولی خیلی نیست
@helfenir
Monatlich kündbar: امکان فسخ قرارداد در هر ماه

Laufzeit: مدت زمان قرارداد بر اساس تعداد ماهی ک زیرش مینویسه -  توجه کنین ک نمیتونین این نوع قرارداد رو کنسل کنین و مجبورین تا پایان مدت زمان قرارداد پولش و بدین

10 € Wechselbonus: خلاصه بگم هزینه تغییر تعرفه با یسری جزئیات ریز غیر مهم - که در صورت تمایل سایت هر اپراتور رو بخونین ک شامل چه چیزایی میشه اگر تعرفه رو تغییر دادین

 Anschlusspreis: هزینه ی ماه اول ک معمولاً بیشتره بخاطر فعال شدن سیم کارتتون 

Paketpreis: هزینه ی ماهاینه و در واقع تعرفه ی سیم کارتتون


نکات مهمی ک بهش توجه کنین:

سیم کارتی ک میخرین خلاصه بگم براتون ک حداقل این موارد و داشته باشه خیالتون از همه نظر راحته:

Monatlich kündbar - EU Roaming inklusive - Flat Telefonie & SMS in alle dt. Netze
@helfenir
یدونه مقایسه هم براتون انجام بدم بین پر طرفدارترین سیم کارت در بین بچه هایی ک میان آلمان ( آلدی بسته 600 ) و پرمیموم بسته سه هزارش


هر دوتاش قیمت 13 یورو برای هر ماه ولی آلدی 600 دقیقه مکالمه و مسیج با 2 گیگ نت، پرمیوم طرح 3000 همین قیمت 4 گیگ و فلت مکالمه و مسیج!


وودافن و 1&1 یسری امکانات زیادتر مثل فلت بودن در کل اروپا یا بونوس های تخفیفی سال دوم دارن ک بدرد ماها نمیخورن معمولاً ولی در صورت تمایل میتونین سایت هاشون رو چک کنین

---------

# سیم_کارت رومینگ

سلام معتدل و بارونی ولی پر انرژی به شما رفقا و هم قطارهای عزیز، 
لازم دونستم چندتا نکته را راجع به #رومینگ #سیم_کارت توضیح بدم.

از تاریخ 15.06.2017 بین کشورهای عضو اتحادیه ی اروپا، قراردادی بسته شد به اسم "Roam like at Home" که بر طبق این قرارداد، دیگر اهمیتی نداره که شما توی کدام کشور اتحادیه ی اروپا (EU-Ausland) قرار دارید، تعرفه ی موبایل شما (مکالمه، پیام کوتاه، اینترنت) طبق تعرفه ی کشور محل سکونتتون، که طبیعتاً آلمان هست، محاسبه می شه. به عبارت ساده تر، قضیه ی رومینگ برای کشورهای عضو اتحادیه ی اروپا منتفیه.

مثال 1: شما خط آلمانی دارید ولی در حال حاضر مثلاً برای سفر در هلند هستید. در این حالت هزینه ی شما تفاوتی با وقتی که در آلمان هستید ندارد.
مثال 2: شما خط آلمانی دارید ولی در حال حاضر برای سفر در ترکیه به سر می برید. در این حالت تعرفه ی شما طبق رومینگ محاسبه می شود. (ترکیه خارج اتحادیه ی اروپاست).
@helfenir
نکته 1: اهمیتی ندارد که سیم کارت شما از کدام اپراتور است و یا قراردادی است یا شارژی. هر داستانی که در آلمان دارید، در بقیه ی کشورهای اتحادیه اروپا هم دارید.
نکته 2: تماس با یک کشور خارجی، هیچ ارتباطی به قضیه ی رومینگ نداره و طبق تعرفه ی مشخص شده از طرف اپراتور شما برای تماس های بین المللی، محاسبه می شود.

مثال 3: شرایط مثال 1 بر شما حاکم است و شما از هلند با بلژیک (کشور غیر آلمانی یا به عبارتی خارجی) تماس می گیرید. هزینه ی تماس شما طبق هزینه ی تماس بین المللی محاسبه می شود.
مثال 4: شرایط مثال 2 بر شما حاکم است و شما از ترکیه با بلژیک تماس می گیرید. علاوه بر هزینه ی تماس بین المللی، هزینه ی رومینگ هم برای شما محاسبه می شود.

کسب اطلاعات بیشتر از طریق لینک زیر (اداره ارتباطات آلمان):
https://www.bundesnetzagentur.de/DE/Sachgebiete/Telekommunikation/Verbraucher/WeitereThemen/InternRoaming/RLAH/RLAH_faq-node.html
=====================
سال نو مبارک.
مخلص شما، امیربابک انصاری

@helfenir
