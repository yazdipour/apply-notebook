# ورود_به_آلمان / افتتاح_حساب / بیمه_دانشجویی / ویزا_دانشجویی 

ویزای دانشجویی از نوع D هست که برای اقامتهای بلندمدت، یعنی بیشتر از سه ماه، صادر میشه. این ویزا در ابتدا معمولا سه ماه و بعضا 6 ماه اعتبار داره.

زمان دقیق شروع ویزا رو خودتون تعیین می کنین ولی باید قبل شروع کلاس یا مهلت ثبت نام باشه. بعضا دیده شده که برای کسانی که عجله داشتن تاریخ شروع ویزا رو همون روز دریافت زدن ولی معمولا حداقل از روز بعدش می زنن. از هر روزی که تاریخ شروع ویزا خورده باشین، می تونین از ساعت 00:00 وارد آلمان بشین. زودترین زمان شروع ویزا هم معمولا یک ماه قبل شروع کلاسا هست. 

با ویزای دانشجویی می تونین به همه کشورهای شنگن از جمله سوئیس بدون محدودیت سفر کنین. البته کشورهای بریتانیایی مثل انگلیس و ایرلند جز این دسته نیستند. رفت و آمد به ایران اگه این ویزا Multi باشه محدودیت تعداد دفعات نداره و هر چند بار که خواستین می تونین برین و بیاین ولی اگه سینگل باشه، وقتی رفتین آلمان نمی تونین برگردین تا کارت اقامت بگیرین. در صورت امر ضروری بهتره با اداره خارجیها تماس بگیرین تا بهتون فیکتسیون بده. 

شما از ابتدای شروع ویزا تا انتهاش فرصت دارین وارد آلمان بشین. ولی ترجیحا قبل از مهلت ثبت نام دانشگاهتون یا شروع کلاسها که توی پذیرشتون خورده وارد آلمان شین. اگه مجبور شدید بعدش وارد آلمان شین بهتره براش مدرک قانع کننده ای هم داشته باشین که اگه در قسمت کنترل پاسپورت ازتون سوالی پرسیدن بتونین جوابشونو بدین.

این رو هم قبلا گفتیم که پولی که تو ویزاتون خورده، هرچقدر که هست، رو باید همراهتون داشته باشین چون ممکنه در همین قسمت کنترل پاسپورت پول رو چک کنن. اگه پول همراهتون نباشه می تونن بهتون اجازه ورود ندن. در کل ویزا به معنی حق قطعی ورود به آلمان نیست. این یعنی برای پلیس مرزی اجباری وجود نداره که شما رو صرفا به خاطر داشتن ویزا به خاک آلمان راه بده. 

اگرم بیشتر از 10236 یورو (اگه این مبلغ توی ویزاتون خورده و اگه نخورده برای بیشتر از 10000 یورو) وارد آلمان می کنید هم که باید فرم Zoll رو پر کنید و به قسمت Zoll نشون میدید. مطلبش با هشتگ توی کانال هست.

بعد از اینکه وارد آلمان شدین، اگه قبلا جا پیدا نکردید باید یه اتاقی در جایی پیدا کنید. برای این کار مطلب با هشتگ اتاق رو بخونید. بعدش از پیدا کردن اتاق می تونید خودتونو ملده کنید. مطلبی با همین هشتگ توی کانال هست، بخونیدش. در نظر داشته باشید که برای ملده کردن ممکنه تو بعضی شهرها نیاز باشه از قبل وقت بگیرید ولی معمولا وقت نیاز نیست. به هر حال قبلش سایت Bürgerbüro شهرتون رو چک کنید یا از کسانی که می دونن بپرسین.

بعد از ملده کردن می تونید حساب بانکی باز کنید که بسته به شهر ممکنه نیاز به حساب بلاک شده باشه. هشتگ بلاک رو بخونید. در هر صورت، می تونید به بانکهای Sparkasse ، Volksbank ، Postbank یا Sparda مراجعه کنید. معمولا از یکیشون جواب می گیرین ولی اگه یه شعبه حساب باز نکرد می تونین یه سری به شعبه های دیگه همون بانک هم بزنین. معمولا هر شعبه با قوانین خودش کار می کنه. توجه کنین که اگه ملده نکنین معمولا نمی تونین حساب باز کنین و باید پولتونو با خودتون بچرخونین که هم سخته و هم استرس زا. بودن کسانی که با گریه و زاری توی بانک Sparkasse تونستن حساب باز کنن ولی این اکثر جاها نمیشه. اگر دوستی دارین که بهش اعتماد دارین می تونین پولتونو یه مدت تو حسابش بریزین.

در مرحله بعد، دانشگاه یا کلاس زبان ثبت نام می کنین، البته اگه قبلا این کارو نکردین. برای دانشگاه معمولا به بیمه نیاز دارین که می تونین سراغ بیمه هایی مثل AOK یا TK برین و اگه بالای 30 سال یا کالجی یا کلاس زبانی هستین بیمه های خصوصی مثل MAWISTA یا Care Concept رو می تونین انتخاب کنین. بیمه های دولتی اکثرا شعبه دارن و بیمه های خصوصی رو می تونین از سایتشون بگیرین. ممکنه بتونین پول رو اول خودتون واریز کنین ولی معمولا ازتون حساب بانکی می خوان.

### تبدیل_ویزا/اقامت_سال_اول/کارت_اقامت_دانشجویی

بعد از اینکه دانشگاه، کلاس زبان، یا کالج ثبت نام کردید، زمان تبدیل ویزا به کارت اقامته. همونطور که گفتیم ویزا اعتبار مشخصی داره و تموم میشه. بعدش شما کارت اقامتی می گیرین که معمولا زیرمجموعه بند 16 قوانین اقامتی آلمان که مربوط به اقامت دانشجویی هستن صادر میشه. با این کارت می تونین در حوزه شنگن بدون مشکل رفت و آمد کنید ولی گذرنامه همراهتون باشه حتما. 

این کارت اقامت می تونه از چند ماه تا سه سال اعتبار داشته باشه. اگه پولتون کم باشه، یا پاسپورتتون زیاد اعتبار نداشته باشه، یا وضعیت اقامتتون مثل کلاس زبان یا پذیرش مشخص نباشه ممکنع اقامت چند ماهه یا حتی Fiktionsbescheinigung بهتون بدن که توی هشتگ جدا توضیح دادیم چی هست. اگرم پول کافی داشته باشید یا وضعیت اقامتتون مشخص باشه معمولا کارت اقامت یکساله، بعضی جاها دو ساله، و بعضا حتی دیده شده سه ساله میگیرین.

برای گرفتن کارت اقامت معمولا باید پول یکسال توی حسابتون باشه. البته شهرهایی هم هستن که با پول کمتر اقامت رو دو ساله تمدید می کنن مثل بخوم. ولی بعضی جاها هم سخت گیرن و ماشین حساب می زنن. به زودی این مبلغ برای یکسال 10236 یورو خواهد بود. ترجیحا با پول بیشتری بیاین آلمان، مثلا 2000 یورو بیشتر، چون اوایل خرجهای زیادی دارین. مثلا پول پیش خونه، یا مثلا ممکنه مجبور شین هاستل بمونین، بلیط بخرین، وسیله بخرین... ولی اگه ندارین طبیعتا مجبورین با همون پول اصلی بیاین. در اینصورت اگه اداره مهاجرت (اداره خارجیها) بهتون گیر داد، بهتره رسید خریدهاتون رو داشته باشین و بهش نشون بدین. اگه سختگیر نباشه معمولا اقامت معمول اون شهر رو بهتون میده ولی اگه سختگیر باشه ممکنه اقامت کوتاه تری بهتون بده.

برای تبدیل ویزا به کارت اقامت معمولا باید از اداره خارجیها وقت بگیرید. اسم این اداره در آلمانی یکی از سه حالت زیره:

Ausländerbehörde
Ausländeramt
Ausländerbüro

گوگل کنید و سایت شعبه شهرتونو بخونید تا ببینید چیه جریان. در بعضی شهرها ممکنه مجبور شین چند ماه صبر کنین. در این حالت ویزاتون ممکنه تموم بشه. در حالت کلی اگه جایی ثبت نام باشید، مثلا کلاس زبان، کالج یا دانشگاه، مشکلی نخواهید داشت. یعنی می تونین با ویزای منقضی شده و ثبت نام کلاس/کالج/دانشگاه در آلمان بمونین. ممکنم هست بهتون برای این مدت فیکتسیون بدن. به هر حال جای نگرانی نداره ولی اگه فیکتسیون هم ندارید، توی آلمان بمونین و وارد کشورای دیگه حوزه شنگن نشین.

توجه کنین که در حالت عادی صادر شدن کارت اقامت ممکنه طول بکشه پس اگه کارای ثبت نام و ملده و حساب بانکی رو انجام دادین زودتر برای تمدید اقدام کنین. ولی در کل همونطور که گفتیم ممکنه مجبور شین چند ماه توی نوبت بمونین. 

اگه سوالی یا نکته ای هست بهمون از طریق @StudiumInDE_Admin اطلاع بدین تا این مطلب رو کاملتر کنیم.

# تمدید_اقامت/تمدید_سال_دوم

برای سال دوم یا سالهای بعدش، معمولا اینجوریه که پول کمتری تو حسابتون هست ولی طبق قانون باید حداقل پول مورد نیاز برای یکسال توی حسابتون باشه. البته برای سال دوم به بعد خیلی شهرها آسونتر می گیرن ولی اگه گیر آدم سختگیر بیفتید، باید کل پول رو داشته باشید. در کل ولی می تونید امیدوار باشید که برای سال دوم بهتون آسون تر بگیرن. 

البته روشهای دیگه ای هم برای تامین پول وجود داره مثلا داشتن قرارداد کار دانشجویی. در اینصورت حقوقتون می تونه بعضا همه ولی اکثر بخشی از پول مورد نیاز برای تمدید ویزا رو که بزودی 853 یورو در ماه خواهد بود رو پوشش بده. طبیعتا اگه همه پول رو پوشش نده باید بقیشو توی حسابتون داشته باشید. 

اگرم شهرتون پول رو بلاک نمی کنه که می تونید از کسی قرض کنید و پس از تمدید بهش پس بدین.

اگه فاند یا کمک هزینه تحصیلی هم دارید که شبیه کار دانشجویی عمل میکنه. یعنی اگه همه خرج ماهانه رو پوشش بده که حله، و اگه بخشیشو پوشش بده، باید بقیشون داشته باشید. 

ولی در کل روال ثابتی برای سال دوم وجود نداره و معمولا برخوردها سلیقه ای هست در نتیجه نمیشه خیلی در این باب نوشت. 

توجه کنین که معمولا باید دو تا یک ماه مونده به اتمام اعتبار کارت اولتون، برای تمدیدش اقدام کنید پس بهتره زمانبندیشو خوب انجام بدین. 

@StudiumInDE