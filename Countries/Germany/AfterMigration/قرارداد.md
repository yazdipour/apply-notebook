# قرارداد

این پست رو به جهت اهمیتش یکم ویرایش کردیم و دوباره می ذاریم. اگه به نکات این پست دقت نکنین، عواقبش فقط و فقط یقه خودتونو میگیره!


دوستانی که آلمان هستین و قراره قراداد اینترنت، تلفن، خونه، و هر گونه قراردادی ببندین، حواستون باشه که اولا کل مفاد قرارداد رو کامل بخونین، حتی خط آخر و کلمه آخر. تکرار می کنم: کلمه به کلمه قرارداد مهمه...

این چند وقته تعداد زیادی رو دیدیم که به خاطر کم توجهی به مفاد قرارداد مجبور شدن پول اضافی بابت چیزایی که ازش استفاده نکردن بدن. مثلا یکی الان آلمان نیست و کماکان داره پول اینترنت میده. یا یکی قرار بوده قراردادش شامل پول سیستم گرمایش و برق و اینترنت باشه ولی الان داره پول اونا رو جدا میده یا اینکه در یک قرارداد دو ماه اول یه سرویس رایگان بوده و طرف یادش رفته از ماه سوم کنسلش کنه و چند ماه پولشو داده بدون اینکه روحش خبر داشته باشه. خلاصه این داستان شوخی بردار نیست. 

اگر قرارداد بلندمدت میبنیدین، مخصوصا اگه با شرکتایی مثل Vodafone قرارداد می بندید، حواستون باشه کنسل کردنش اگه غیرممکن نباشه، اصلا آسون نیست. خیلی  وقتا دیده شده حتی پس از کنسل کردن قرارداد، این شرکتا بازم از حساب طرف پول برداشتن. پس تا می تونین قرارداد بلندمدت نبندین، اگرم میبندین در باب شرایط کنسل کردنش حتما یک چیز کتبی دریافت کنین. در واقع فقط و فقط به چیزی که نوشته شده اعتماد کنین نه به حرف نماینده شرکت. 

اگر قرارداد خونه می بندین هیچ پولی رو پیش ندین چون ممکنه طرف کلاه بردار باشه. حتما مطمئن شین با صاحبخونه یا مستاجر واقعی قرارداد می بندین. بعضی وقتا یک نفر خونه رو برای مدت طولانی اجاره کرده ولی یه مدت می خواد بره جای دیگه و می خواد تو این مدت خونه رو به شما اجاره بده. این مشکلی نداره ولی خب بازم باید دقت کنین که طرف مطمئن باشه. همین که قرار نباشه پول رو پیشاپیش بدین خودش نشونه خوبیه. 

تو آلمان چیزی رو پشت گوش نندازین. چیزی به عنوان "بعدا" اینکار می کنم ممکنه همون "بعدا" عواقب سنگینی براتون داشته باشه. اگه جریمه ای باید بدین، یا پرداختی باید بکنین، سر وقتش انجام بدین یا مطمئن شین که به اندازه کافی وقت برای انجامش دارین. خلاصه به تاریخ ها و ساعتها دقت ویژه کنین. اگه دقت کرده باشین خود آلمانیا همه چیزو ریز ریز یه جا یادداشت می کنن تا یادشون نره. تو این کشور این کار یک چیز ضروریه.

نکته آخر، اگه قصد ندارین در پایان یک قرارداد دیگه اون قرارداد رو ادامه بدین، معمولا سه ماه مونده به پایان اون قرارداد باید برین اعلام کنین که دیگه نمی خواین قرارداد ادامه پیدا کنه وگرنه قرارداد خود به خود تمدید میشه. حالا ممکنه این مهلت از شرکت به شرکت فرق کنه. بعضا صابخونخه ها می گن یه ماه قبل بهمون بگو. اگه اینکارو نکنین کرایه یک ماه بعد رو میگرن ازتون و شما هم کاری نمی تونین بکنین. ولی به هر حال حواستون باشه که اگه به این چیزا دقت نکنین، کلی از پولتون می سوزه و هیچکارشم نمیتونین بکنین. گفتیم اینو بهتون بگیم که بعدا نگین کسی نگفت. 

شاد باشید

@StudiumInDE