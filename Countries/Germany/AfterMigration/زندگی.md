# زندگی

## جستجوی خانه
برای جستجوی مسکن به راحتی می‌توان از طریق پورتال‌های متعدد املاک و مستغلات که اطلاعات و امکانات متنوعی را برای یافتن مسکن مورد نظر ارائه می‌دهند، اقدام کرد.

* www.wohnung-jetzt.de
* www.meinestadt.de
* www.my-next-home.de
* www.immobilienscout24.de

هنگام جابجایی خانه، یک خانه به صورت نرمال باید با کرایه سرد اجاره داده شود. این هزینه، برای استفاده از خود ساختمان می‌باشد. در کنار هزینه سرد ساختمان، هزینه‌های دیگری نیز وجود دارد که باید به همراه هزینه سرد کرایه ساختمان از سوی مستأجر به صاحب‌خانه پرداخت گردد. به این هزینه‌ها کرایه گرم و یا هزینه‌های جانبی گفته می‌شود. این هزینه‌های گرم شامل آب، بردن آشغال‌ها و هزینه‌های دیگر می‌باشد. پرداخت هزینه‌های پاکیزگی (تمیز کردن ساختمان)، شارژو نگهداری از ساختمان نیز به هزینه‌های جانبی مربوط می‌شود. باید توجه داشت که اغلب هزینه برق و الکتریک جز هزینه‌های پرداختی جاری ساختمان نیست و باید جداگانه پرداخت گردد. از این‌رو شخص باید پیش از کرایه ساختمان، اطلاع رسانی گردد که کدام هزینه‌ها در برگیرنده هزینه‌های گرم ساختمان می‌باشد.

## قرارداد
قرارداد مجموعه نوشتاری قانونی و تعهداتی می‌باشد که بین صاحب‌خانه و مستأجر بسته می‌شود. در یک قرارداد، صاحبخانه و مستأجر می‌بایست به نام خوانده شوند (نام صاحب‌خانه و مستأجر باید آورده و نوشته شود.) و هر دو رویهمرفته و به‌طور جامع باید به پیوست‌ها و مشتملات ساختمان (برای نمونه پارکینگ، گاراژ و...) و موارد دیگر اجاره اشاره نمایند. همچنین اشاره به میزان اجاره‌بها (اجاره ناب و خالص و هزینه‌های جانبی) و نوع قرارداد اعم از موقت و ثابت جهت اجاره و مدت‌زمان اجاره نیز ضروری می‌باشد.

## خاتمه دادن به اجاره نامه
مکان لغو یک قرارداد از سوی هر دو طرفین قرار داد، صاحب‌خانه و مستأجر وجود دارد. پیروی از قوانین و زمان‌بندی نوشته و داده شده در قرار دادنامه برای هر دو طرف یعنی صاحب‌خانه و مستأجر نیازمند انجام و اجرا می‌باشد و هر دو باید هنگام لغو قرار داد آن‌ها را در نظر داشته باشند. در قرار دادهای استاندارد مدت زمان داده شده برای لغو یک قر اداد ۳ ماه در نظر گرفته شده است. این زمان‌بندی برای صاحب‌خانه بسیار ارزشمند می‌باشد. زمان داده شده برای لغو قراردادهای با زمان داده شده ۳ ساله، ۳ ماه، برای لغو قراردادهای با زمان داده شده ۵ ساله، ۶ ماه و برای لغو قرار دادهای با زمان داده شده ۸ ساله، ۸ ماه می‌باشد. به گفته دیگر هر دو طرف می‌باید ۶، ۳ و ۸ ماه پیش از پایان یک قرار داد، یکدیگر را در جریان تصمیم برای لغو آن قرار داد بگذارند.

در اینجا شما یک نمونه نامه برای لغو قرارداد را خواهید یافت. www.immobilienscout24.de

## ثبت نام در اداره ثبت سکونت
بر همه کسانی که در آلمان ساکن‌اند، وظیفه ای است که خود را به اداره ثبت ساکنین معرفی کرده و نامشان را ثبت نمایند. این امر در بیشتر ایالت‌های آلمان هزینه ای در بر ندارد ولی در برخی موارد، درخواست هزینه ناچیزی می‌شود.

مدارک مورد نیاز برای ثبت از این قرار است:

* کارت شناسایی شخصی یا پاسپورت صادر شده از کشور وابسته

* فرم ثبت نام اداره ثبت ساکنان (قابل دسترسی در اداره ثبت ساکنان و...، دفتر ارتباطات مردمی، در بسیاری از شهرها به صورت آن لاین و چاپ از سایت اینترنتی قابل دسترسی می باشد)

* کارت شناسایی کودکان، سند تولد کودکان

* قرار داد اجاره یا خرید

* گواهی و تاییدیه جابجایی (اگر در قرار داد نام برده و نوشته) نشده باشد

* سند و مدرک ازدواج
## تلفن و اینترنت، تلفن همراه
تلفن و اینترنت را اغلب با ارائه دهنده گان‌‌‌ همان سرویس می‌توان قرار داد بست و دریافت کرد. در زیر برخی از لینک‌های مرتبط را در این مورد پیدا می‌کنید:

* www.meinestadt.de
* www.internetanbieter-deutschland.net
* www.dslweb.de

اگر مایل به فسخ قرارداد با اپراتور خود هستید می‌توانید از نمونه نامه زیر استفاده کنید: www.kostenlose-vordrucke.de

توجه زمانی که شما تمایل به نگهداری شماره قدیمی خود داشته باشید، می‌بایست به آن در متن و مفاد قرارداد اشاره نمایید. همچنین ارائه دهنده جدید می‌باید از آگاهی‌های مورد نیاز در مورد آن برخوردار باشد.

## برق و گاز
هنگامی که شما در محل جدیدی اقامت می‌کنید، باید دوباره برای استفاده از برق ثبت نام کنید. برای این کار، به محدودیت زمانی توجه داشته باشید. اگر شما سرویس دهنده‌ای را انتخاب نکنید به طور خودکار توسط ارائه دهنده محلی برق را دریافت خواهید کرد. توجه داشته باشید، قیمت برق ممکن است به طور گسترده‌ای بین ارائه دهندگان متفاوت باشد. با این حال، تغییر ارائه دهنده بسیار آسان می‌باشد: شما برای تعرفه مناسب، فقط نیاز به سفارش جدید دارید تا ارائه دهنده برق جدید برای شما آن را انجام دهد.

* توجه هنگام جابحایی و اسباب کشی لازم است که اشتراک انرژی خود را لغو کنید!

مقایسه تامین کنندگان برق: www.toptarif.de

اگر گرمایش محل اقامت شما با گاز تامین می‌شود، در زمان مناسب و زود‌تر ثبت نام کنید. ارائه دهندگان گاز امروزه شرایط پیچیده‌ای را در سایت‌های اینترنتی خود منتشر می‌کنند که می‌تواند استفاده از خدمات آن‌ها برای شما زمان بر باشد. هنگامی که می‌خواهید اشتراک خود را لغو کنید باید قبل از مدت زمان مشخصی شرکت مذکور را مطلع کنید که از چه تاریخی خدمات آن‌ها را لازم ندارید.

* توجه قبل از جابجایی و اسباب کشی، شما نیاز به لغو اشتراک گاز دارید!

مقایسه قیمت گاز: www.toptarif.de

## هزینه استفاده از رادیو و تلویزیون
هزینه رادیو و تلویزیون از ۲۰۱۳/۰۱/۰۱ با نرخ ثابتی برای هر خانواده تعیین و پرداختنی است، صرف نظر از اینکه آیا شما از رادیو، تلویزیون، کامپیوتر استفاده می‌کنید یا نه در هر صورت مبلغ ماهیانه از شما گرفته می‌شود. از سال ۲۰۱۳ هزینه هر خانواده € ۹۸. ۱۷ در هر ماه تعیین شده است. اطلاعات بیشتر در این مورد را می‌توانید از نشانی زیر دریافت کنید: www.rundfunkbeitrag.de

## تفکیک زباله
آلمان یکی از بالاترین نرخ‌های بازیافت در جهان را داراست. زباله با دقت قریب به اتفاق بیشتر مردم در مبدأ خانه تفکیک می‌شود. از آنجا که تفاوت‌های منطقه ای در تفکیک زباله وجود دارد، در این باره شما باید با شهرداری محل سکونت خود تعامل کنید. عدم رعایت مقررات مربوط به جداسازی زباله می‌تواند منجر به پرداخت جریمه از سوی شما شود.

* ضایعات کاغذی درمخزن بزرگ آبی: در این مخزن، انواع کارتن، روزنامه، کاتالوگ، کتاب و مجلات جمع آوری می‌شود.

* ظروف شیشه‌ای در تانکرهای مخصوص برای شیشه: با این حال، تفکیک شیشه هم با رنگ طبقه بندی شده است. شیشه‌های سفید، سبز و قهوه‌ای هر کدام در محل ویژه خود جمع آوری می‌شوند. درپوش بطری‌ها باید از قبل برداشته شوند. بطری‌هایی که اصطلاحا فان دارند (قابل تحویل به دستگاه‌های ویژه و دریافت مبلغی معین در قبال آن) جای آن‌ها در تانکر جمع آوری شیشه نیست.

* ظروف بسته بندی در سطل بازیافت و یا کیسه زرد: در سطل‌های زرد انواع بسته بندی‌های پلاستیکی (بطری‌های پلاستیکی، فیلم‌های پلاستیکی و هر فرآورده پلاستیکی دیگر)، مواد کامپوزیت (تترا پک، بسته بندی قهوه، کارتن شیر...)، فلز (قوطی، فویل آلومینیوم و...) و درپوش انواع بطری و شیشه جمع آوری می‌شود.

* جمع آوری آلاینده‌ها به طور جداگانه: آلاینده‌ها باید به طور جداگانه جمع آوری شوند، چرا که دفع نامناسب آن‌ها می‌تواند به محیط زیست آسیب برساند. این رده شامل باتری‌ها، باتری‌های قابل شارژ، لامپ‌های کم مصرف، دارو، رنگ و آفت کش‌ها می‌باشد. این مواد مصرف شده و دورانداختنی را حتی می‌توان در فروشگاه‌هایی که چنین چیزهایی را می‌فروشند هم به محل مخصوص بازیافت سپرد.

* زباله‌های کمپوستی در مخزن کمپوست: در سطل کمپوست (ممکن است در شهرهای مختلف رنگ سطل متفاوت باشد به عنوان مثال قهوه‌ای یا سبز) باقیمانده میوه‌ها و سبزیجات، پوست میوه، باقی مانده‌های قهوه و چای کیسه‌ای، خاشاک و زباله‌های باغ و دستمال‌های حوله کاغذی آشپزخانه گذاشته می‌شوند.

* هر چیز مانده دیگری به مخزن زباله می‌رود: بسته به محل سکونت می‌تواند رنگ آن سیاه و سفید یا خاکستری باشد. در این مخزن تمام زباله‌های باقیمانده جمع آوری می‌شود. مانند زباله‌های لاستیکی، خاکستر و ته سیگار، محصولات چرم، محصولات بهداشتی، پوشک بچه و ...