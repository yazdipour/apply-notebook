تغییر در روند رفع نواقص پرونده و نیز درخواست صورت وضعیت روادید


@helfenir
سفارت توجه شما پیرامون مراحل رسیدگی به پرونده و رفع نواقص آن و نیز درخواست صورت وضعیت در آن خصوص را به تغییرات ذیل جلب می‌نماید:

اگر سفارت از شما بخواهد که مدراک یا اسنادی را به آن تحویل دهید، تقاضا داریم آن ها را به صورت اسکن شده و با ذکر بارکد شش رقمی به ایمیل سفارت ارسال نمایید:

visainfo@tehe.auswaertiges-amt.de

البته اسناد و مدارکی که قبلاً باید تأیید شده باشند از این قاعده مستثنا هستند. شما باید اصل مدارک را بهمراه یک نسخه کپی و با ذکر شماره بارکد از طریق پستی به سفارت ارسال نمایید و یا در صندوق پستی سفارت بیندازید.

روی پاکت، آدرس سفارت را به شرح ذیل درج نمایید:

سفارت آلمان در تهران، بخش ویزا (ذکر شماره بارکد شش رقمی)

خیابان فردوسی، شماره 324-320، صندوق پستی 179-11365 تهران، ایران

اگر لازم باشد مدارک دیگری را هم به صورت اصل به سفارت ارائه دهید، از طریق تلفن با شما تماس می‌گیریم و زمانی را برای حضور و ارائه‌ی مدارک‌تان با شما هماهنگ خواهیم کرد.

بی آنکه از شما خواسته شود، لطفاً مدرکی برای سفارت نفرستید! مدارکی که بدون درخواست ارسال گردند، مرجوع نخواهند شد، متأسفانه مجبوریم آنها را از بین ببریم!

سفارت تأکید دارد که حضور در بخش ویزا فقط با هماهنگی قبلی امکان‌پذیر است و سعی می‌کند شما را همیشه به موقع مطلع گرداند. اطلاعات مهم درخصوص روند رسیدگی به ویزا را در وب‌سایت سفارت مطالعه بفرمایید. جلو باجه‌ها به سوالاتی پیرامون درخواست صورت وضعیت و دیگر اطلاعات در حوزه ویزا پاسخ داده نخواهد شد.

سفارت آلمان