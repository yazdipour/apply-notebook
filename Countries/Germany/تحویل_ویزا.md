# تحویل_ویزا

بعد از اینکه مصاحبتون تموم شد زمان معمول انتظار برای ویزا 8 تا 10 هفتست. ولی اگه خوش شانس باشین ویزاتون ممکنه 3 یا 4 هفته ای هم بیاد و اگه بدشانس باشین ممکنه 8 یا 9 ماه هم طول بکشه. اینو کسی نمی تونه بهتون بگه.

اونایی که چک امنیتی می خورن چون پروندشون جدای اداره خارجیها توی اداره امنیت هم بررسی میشه، ممکنه اومدن ویزاشون یکم بیشتر طول بکشه ولی خب این همیشه اتفاق نمیفته پس جای نگرانی نیست. 

اینکه برای کدوم دانشگاه و کدوم شهر اقدام کردین در دادن یا ندادن و زمان دادن ویزا تاثیری نداره. خیلیا میگن شهر کوچیک باشه ویزا رو زودتر میدن یا اینکه شهر بزرگتر باشه ویزا رو دیرتر میدن ولی خلاف این زیاد دیده شده. حتی شده دو نفر همزمان برای یک شهر اقدام کردن و ویزای یکیشون یک ماهه اومده و ویزای اون یکی 5 ماهه. پس به شایعات توجه نکنین. 

اگه پروندتون از آلمان اومده باشه بازم باید توسط کنسول سفارت تایید بشه که می تونه از یک هفته تا یک ماه طول بکشه. دیرتر شد زنگ بزنین پیگیری کنین. 

وقتی ویزاتون آماده میشه یا اسمتون رو توی فایل pdf توی سایت سفارت می زنن یا اینکه ممکنه بهتون زنگ بزنن بگن ویزاتون اومده بیاین بگیرین. 

اگه ویزا بعد از شروع کلاساتون اومده باشه باید از دانشگاه نامه ای ببرین که توش نوشته شما اجازه دارین دیرتر برین ثبت نام کنین. تاریخ ثبت نام جدید باید بعد از صدور ویزا باشه. یا اگه خیلی از ترم یا کلاس زبان گذشته، نامه دیفر که اجازه میده برای ترم بعد برین ثبت نام کنین رو باید از دانشگاه بگیرین یا اینکه از موسسه زبان نامه ثبت نام ترم جدید رو بگیرین. 

حداکثر می تونین تاریخ شروع ویزاتونو یک ماه زودتر از شروع کلاسا بزنین. کمترین فاصله تاریخ شروع ویزا و شروع کلاسا هم می تونه یک روز باشه. 

تاریخ شروع ویزا رو خودتون تعیین می کنین. اگه مثلا شروع ویزا رو زدین 5 آگوست، از ساعت 00:00 بامداد روز پنجم آگوست می تونین کشور رو به مقصد آلمان ترک کنین.  

اگه ویزا رو گرفتین ولی مشکلی پیش اومده و دیرتر می خواین برین مشکلی نیست. ویزاتون سه ماه اعتبار داره و می تونین دیرتر برین. ولی چون کارای ثبت آدرس و حساب بانکی و درخواست برای کارت اقامت دانشجویی یکم طول می کشه توصیه می کنیم که حداکثر یک و نیم ماه قبل از اتمام ویزا به آلمان برین. ولی اگه مجبور شدین روزای آخر ویزا برین آلمان بازم میشه یه کارایی کرد. مثلا میشه
 Fiktionbescheinigung
 گرفت که یه اجازه اقامت موقته و قیمتش معمولا 20 یوروئه. اینو می گیرین تا کارت اقامتتون بیاد. 

 جلو اسمتون تو pdf معمولا یک تاریخ هست. باید بعد از اون تاریخ برین سفارت. البته نیاز نیست همون روز برین. اگه اون روز مشکل دارین می تونین تا دو سه روز قبل شروع کلاستون هم برین ویزا رو بگیرین. اگه تاریخم نبود یا نوشته شده باشه sofort یعنی همون روز می تونین برین بگیرین. 

✅ روز تحویل ویزا:

 اول مدارکی که توی pdf نوشته رو تهیه می کنین. بیمه حتما لازمه که قبلا گفتیم چه مشخصاتی باید داشته باشه. هشتگ #بیمه_مسافرتی رو سرچ کنین. کپی بیمه هم کافیه. ممکنه دوباره ازتون برگه تمکن مالی بخوان. البته جدیدا اگه یوروهاتونو نقدی ببرین هم ازتون قبول می کنن و مشکلی نیست. فقط باید مبلغ کامل همراهتون باشه. ممکنه نقصی زبان یا نامه دیفر یا اجازه برای دیر رفتن سر کلاسا یا پذیرش جدید نیاز داشته باشین. خلاصه جلو اسمتون رو خوب بخونین ببینین چی نیاز دارین. 

صبح قبل از ساعت 9 با فیش صندوق و پاسپورت میرین در اصلی سفارت. نگهبان فیشتون رو چک می کنه و می فرستتتون داخل. همونجایی که برای مصاحبه رفتین.

وقتی میرین داخل بدون نوبت میرین صندوق مدارکو تحویل میدین. مدارکو چک می کنه و با دو تا فرم بهتون پس میده که یه فرم مربوط به 8640 یورو هست که تعهد میدین این پول رو با خودتون می برین. تو یه برگه هم تاریخ شروع ویزاتونو تعیین می کنین.  وقتی اینا رو پر کردین صبر می کنین دوباره صداتون می کنن. میرین این فرما و مدارک رو تحویل می دین. کل این کارا ممکنه تا ساعت 11.30 طول بکشه. ممکنه هم کمتر طول بکشه. بعدش میگن برین بعد از ظهر بیاین ویزاتونو بگیرین. از سفارت میاین بیرون. 

ساعت 2 بر می گردین سفارت، این دفعه درش فرق می کنه. در بالاتره، قبل از در مصاحبه. اونجا شلوغه خودتون می فهمین. اول ویزای شنگن رو میدن بعد دانشجویی. خلاصه ویزا رو که گرفتین یعنی دیگه کل پروسه گرفتن پذیرش تحصیلی برای آلمان تمومه. وسایلو جمع می کنین که کم کم بیاین آلمان.

ویزاهای دانشجویی، دکترا، و فرصت مطالعاتی و پژوهشی تایید شده رو می تونین از آدرس زیر چک کنید

https://teheran.diplo.de/ir-fa/service/visa-einreise/-/2077426

From <@septm>