# اعتراض_به_نتیجه_ویزا

فرآیند اعتراض به شما این امکان را می دهد تا در مورد رد درخواست روادید خود به طور کتبی موضع گیری نمایید. شما این امکان را دارید که اسناد و اطلاعاتی را ارائه دهید که دلایل رد درخواست روادید را باطل می نماید.

1- مهلت
مهلت ارائه اعتراض یک سال پس از دریافت ابلاغیه درخواست روادید می باشد. 
2- فرم
اعتراض شما باید به صورت دستی و توسط خودتان امضا شود.
در صورت ارسال اعتراض از طریق ایمیل، این اعتراض می بایست به صورت دستی و توسط خودتان امضا شده و تصویر اسکن شده آن ضمیمه ایمیل گردد.
شما همچنین می توانید شخص دیگری را از طرف خود برای ارائه و پیگیری اعتراض مشخص نمایید. لطفا اعتراض خود را به همراه وکالتنامه ای که توسط شما به صورت دستی امضا شده است ارائه نمایید.
متن اعتراض و نیز در صورت لزوم وکالتنامه باید به زبان آلمانی نوشته شده باشد.
لطفا نامه اعتراض توسط شما و یا وکیل شما به صورت امضا شده توسط پست ارسال گردد به آدرس ذیل:
 سفارت آلمان در تهران - بخش روادید
خیابان فردوسی 324-320
صندوق پستی 179-11365
تهران 11365

و یا به صورت اسکن از طریق ایمیل به visainfo@tehe.diplo.de
و یا شخصا نزد سفارت تحویل داده شود.

3- متن اعتراض
لطفا در اعتراض خود  کد شش رقمی بارکد که در ابلاغیه رد درخواست روادید درج شده است را به همراه شماره گذرنامه، نام کامل و آدرس ایمیل خود ذکر کرده.
شما باید در نامه خود توضیح دهید که مایل به بررسی مجدد درخواست روادید خود هستید. شما می بایست  در اعتراض خود تمام مواردی را که به نفع شما می باشد توضیح داده و به صورت کامل اثبات نمایید که به چه جهت از نظر شما دلایل رد درخواست روادید درست نمی باشد.
لطفا توجه داشته باشید که هر یک از اظهارات شما می بایست مستند به اسناد مربوطه (به همراه ترجمه به زبان آلمانی یا انگلیسی) باشد.
لطفا مدارکی را که هنگام درخواست روادید ارائه نموده اید، مجددا ارسال نمایید.
لازم نیست که گذرنامه خود را به همراه نامه اعتراض ارسال نمایید.

4- روند رسیدگی 
این بررسی می تواند تا سه ماه  به طول بیانجامد. 


@septmpeyvast