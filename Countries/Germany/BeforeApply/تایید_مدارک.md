
● مهم:سفارت از تاریخ ۵ مهر ماه ۱۳۹۷، هزینه تایید مدارک را نقدی و با "یورو" دریافت میکند.

25 یورو برای شناسنامه ایرانی ، گواهی ولادت، سند ازدواج، سند طلاق، گواهی فوت، گواهی تجرد.

45 یورو برای سایر مدارک ( احکام دادگاه، گواهی سوء پیشینه، سایر گواهی ها)

[Forwarded from آلمان - بحث و تبادل نظر]
# تاييد_مدارك_توسط_سفارت

اصلا تاييد مدارك چرا لازمه ؟
 
خيلى از دانشگاه هاى آلمان و يونى اسيست براى بررسى مدارك تحصیلی شما تاكيد دارن كه این مدارك توسط سفارت تاييد بشه ولى اگه دانشگاهتون مدرك تاييد شده لازم نداره نياز به تاييد توسط سفارت نيست. در باب مدارک تحصیلی این نکته مهمه که خود مدارک یا ترجمشون توسط سفارت تایید نمیشه بلکه کپی این مدارک توسط سفارت تایید میشه. البته اگه دانشگاه یا ارگانی خواسته باشه، اصل مدارک یا ترجمه مدارک، چه دانشجویی چه شخصی، هم توسط سفارت تایید میشه ولی هزینه زیادی داره، 25 یورو برای مدارک شخصی مثل سند ازدواج و 45 یورو برای سایر مدارک مثل یک پک ترجمه آلمانی. برای مصاحبه ویزای دانشجویی هم به یه نسخه از این کپی های تایید شده نیاز دارین که البته می تونین یک تا چند روز قبل از مصاحبه بدون نوبت این یک سری رو تایید کنید.

🌑 مدارکتون باید ترجمه رسمی شده باشه و  روی ترجمه مهر وزارت خارجه و دادگستری داشته باشه. از ترجمه تایید شده کپی ساده می گیرید و به سفارت تحویل می دید. خود کپی نیاز به مهر وزارت خارجه یا دادگستری نداره. هر ترم تحصیلی می تونید 5 سری کپی ساده از کل پک های ترجمه مدارک تحصیلیتون رو توسط سفارت تایید کنید. علاوه بر این برای درخواست بورس تحصیلی از موسسه دآآد می توانید دو نسخه کپی از مدارک تحصیلی را بدون هزینه تأیید نمایید. توجه کنین که توی پک ترجمه، کپی مدرک فارسی مربوطه هم هست. از اون هم حتما کپی بگیرین!

🌑 قدم اول مكاتبه هست شما طبق قوانين جديد واسه ٥ سرى تاييد رايگان ٥ تا مكاتبه با دانشگاه لازم دارين 

نكته: يكى از دوستان سوال كرده بود من الان ٣ تا مكاتبه دارم ٣ تا واسم رايگان تاييد ميكنين دفعه بعد ٢ تا ديگه رو بيارم؟ و آفيسر گفته بود دفعه بعد ازت پول ميگيرم پس حتما ٥ تا مكاتبه همراهتون باشه 

قدم دوم ترتيب مدارك :

مداركتون رو طبق پانچ دارالترجمه كپى بگيرين دقيق به همون ترتيب كه تو پانچ هست بعد هم به اين ترتيب بذارين:

١. کپی صفحه اول گذرنامه (گذرنامه باید قبل از کپی گرفتن امضاء شده باشد)
٢. کپی های مدارک زبان آلمانی (کپی پشت صفحه ها هم میبایست گرفته شود.) 
٣. کپی مدرك مدرسه شامل ديپلم و ريز نمراتش و پيش دانشگاهى و ريز نمراتش (دقيقا مثل پانچ دارالترجمه بچينين فارسى كردى عربى هرچى داره كپى بگيرين)
٤. کپی گواهى قبولى كنكور (در صورت نیاز، معمولا برای سراسری)
٥. کپی ريزنمرات ليسانس 
٦. کپی دانشنامه کارشناسی
٧. کپی گواهى قبولى كنكور ارشد (واسه دانشگاه آزاد لازم نيست)
٨. کپی ریز نمره ارشد + دانشنامه  ارشد
9. مدارک دکترا

تمامی کپی ها می بایست در کاغذ A4 تحویل داده شوند، حتی اگر مدرک اصل اندازه دیگری داشته باشد. شما ٥ دسته به اين ترتيب بايد داشته باشين.

دسته دوم شما اصل ترجمه هاس به همون ترتیب. دسته سوم اصل فارسى مدارك به همون ترتیب! پاس هم همراهتون باشه! 

قدم سوم : قبل از رفتن برای تایید باید از طریق سایت سفارت برای تایید مدارک وقت بگیرین. وقتها خیلی محدود هستن و متقاضی زیاد. در نتیجه وقتها هر چند وقت یه بار باز میشن و در حالت عادی اگه وارد صفحه مربوطه بشن وقتی وجود نداره. در نتیجه بهتره به صورت تیمی از صبح خیلی زود تا شب کشیک بدین و سایت رو چک کنین. اینجوری شانستون بیشتره چون زمان باز شدن وقتها مشخص نیست.

از درب تاييد مدارك بايد وارد شین. داخل كه ميرين ٣ تا باجه هست سمت راست ترين مخصوص ويزاست كارى باهاش ندارين. دو باجه ديگه واسه تاييد مدارك هست كه مداركتون رو بهشون ميدين. يه قبض بهتون ميدن كه ساعت و روز داره و بطور معمول کپی مدارک تحصیلی ارائه شده جهت تأیید، در روز کاری بعد از ارائه آنها در ساعت 14:30 تحویل متقاضی می گردند. تحويل مدارك تاييد شده از ساعت ٢:٣٠ شروع ميشه ولى همه از ١:٣٠ ميان صف ميبندن تو روزاى شلوغ.
 
🎾 نكته: منگنه نزنين هيچ كپى رو  ❌ سعى كنين مدارك مرتب باشه

🇩🇪💲 نكته: هزينه تاييد پولى واسه کپی مداركى كه اصلشون لاتين هست مثل زبان ١٠ يورو واسه بقيه مدارك تحصيلى ترجمه شده ١٥ يورو  برای هر پانچ. هزینه تایید مدارک پولی رو به یورو پرداخت می کنین.

⚾️ نكته : اگه گواهى ديگه اى دارين كه ميخواين تاييد بشه مثل حكم حقوقى بايد مثل مدارک تحصیلی حتما مهر امورخارجه داشته باشه و امورخارجه هم وقتى مهر ميكنه كه دادگسترى مهر كرده باشه پس اول مهر دادگسترى بعد امورخارجه بعد تاييد سفارت

🏐 نكته: مدارك زبان انگليسى تون رو اگه ميخواين تاييد كنين لابه لاى بقيه مدارك تحصيلى بذارين و سعی کنین حتی المقدور براش مکاتبه داشته باشین تا واستون تاييد كنن 

From <@septm>

# روند تایید مدارک توسط سفارت آلمان

با سلام

بحث پیشرو در باب تایید مدارک در سفارت جمهوری فدرال آلمان هست,سفارت همون کشوری که شما عزمتون رو جزم کردید تا بهش برسید و اهداف تون رو در اونجا دنبال کنید.

شما برای ارائه درخواست پذیرش, طبیعتا نیاز  به ارائه مدارک تحصیلی مقاطع قبل رو دارید که در اینجا بسته به نوع دانشگاه مورد نظرتون یا نیاز به مدارک تایید شده دارید یا مدارک معمولی (یعنی نیاز به تایید سفارت نیست). ذکر این مهم اینجا حائز اهمیت هست که برای ارائه مدارک به یونی اسیست حتما ,تکرار میکنم حتما نیاز به مدارک تایید شده توسط سفارت دارید.

بریم سراغ بحث مهم و  جذاب تایید مدارک توسط سفارت.

بعد از گرفتن اصل ترجمه مدارک تحصیلی (ریزنمرات سه سال دبیرستان،مدرک دیپلم،گواهی قبولی کنکور ، ریز نمرات دانشگاه , مدرک دانشگاه ) شما باید برای تایید مدارک به سفارت آلمان مراجعه کنید.برای این منظور شما باید از اصل مدارک ترجمه شده توسط دارالترجمه  رسمی که به تایید دادگستری و وزارت خارجه رسیده، کپی (تکرو,سیاه و سفید) به تعداد 5 سری تهیه بفرمایید. دقت کنید که سفارت طبق قانون هر ترم 5 سری کپی از مدارک شما را با دردست داشتن نامه مکاتبه با دانشگاه ( نامه مکاتبه با دانشگاه با نامه پذیرش تفاوت داره) به صورت رایگان تایید میکنه و در صورتی که شخص بیش از 5 سری نیاز داشته باشه با پرداخت هزینه به صورت ریالی این امر میسر میشود. (نحوه مکاتبه با دانشگاه رو در تاپیک جداگانه توضیح میدم.)

خب برگردیم سر بحث جذابمون یعنی تایید, مدارک،پس از گرفتن کپی به تعداد مکفی باید مدارک رو به ترتیب لیست نحوه چینش مدارک  بچینید،( نحوه چینش مدارک را در پست جداگانه توضیح میدهیم)  دقت کنید که به هیچ عنوان هیچ مدرکی رو منگنه نکنید.  بعد از مرتب کردن تمام مدارک مطابق لیست مذکور و نیز به همین ترتیب چیدن اصل مدارک فارسی نوبت مراجعه به سفارت می باشد. تاکید میکنم که چینش مدارک مطابق لیست مذکور بسیار حائز اهمیت است که متعاقبا تسریع روند ارائه مدارک به متصدی، حفظ شأن اجتماعی شما توسط متصدی و نیز احترام به حقوق بقیه افراد رو نتیجه می دهد.

برای تایید مدارک توسط سفارت نیاز به گرفتن وقت قبلی از سفارت نیست و شخص متقاضی باید در یکی از روزهای کاری سفارت(یکشنبه الی پنج شنبه) به سفارت مراجعه کند.

معمولا در روزها و حتی ماه های منتهی به ددلاین دانشگاه ها یعنی خرداد و تیر (ترم تابستان) و همچنین آذر و دی (ترم زمستان) صف های طویل تری نسبت به باقی ماه ها ایجاد میشه، بطوری که متقاضی در این بازه های زمانی به ناچار باید از ساعت 4 صبح به سفارت مراجعه کرده؛ در ماه های دیگر این زمان به ساعت 6 خواهد رسید.

هنگام مراجعه به سفارت در اثنای سحر شما احیانا  با برگه ای سفید رنگ بر روی درب سفارت مواجه می شوید که نفر اول آن را بر روی درب چسبانده و افراد اسم خود را به ترتیب بر روی آن می نویسند.این امر فقط برای نظم بخشیدن توسط متقاضیان انجام میشود که نشان از پیشینه ی غنی ما ایرانی ها در زمینه حقوق بشر می باشد.

ساعت 7.30 الی 8 درب قسمت تایید مدارک باز شده و به ترتیب لیست اسامی، افراد درگروه های دو الی سه نفری به داخل قسمت  تایید مدارک فراخوانده میشوند.( حتما قبل از این ساعت یعنی 7.30 در محل حضور داشته باشید، چرا که اگر به عنوان نفرات اول اسم خود را در لیست نوشته و بعد برای استراحت تا زمان آغاز به کار سفارت در مکانی جز مقابل سفارت حضور داشته باشید و هنگام خواندن اسامی لیست در محل حضور نداشته باشید به انتهای لیست منتقل می شوید.).@helfenir پس از فراخوانده شدن توسط مامور جلوی درب، بازرسی و عبور از  گیت وارد قسمت تایید مدارک می شوید که سمت راست شما سه باجه و سمت چپ شما تعدادی میز و صندلی قرار داده شده است. پس از ورود بر روی صندلی ها نشسته ومدارک  خود  را که از  قبل مطابق لیست حاضر کرده بودید از داخل کیف یا ... در بیاورید و آماده و بسیار خونسرد منتظر فراخوانده شدن توسط متصدی باشید. متصدی باجه شما رو به جلوی باجه فرا میخونه و ازتون پاسپورت رو میخواد،دقت کنید که پاسپورت حتما باید امضا شده باشد. (در صفحه 3  پاسپورت محل امضا وجود دارد).بعد از اون  مکاتبات  شما  رو  با  دانشگاه های هدف طلب  میکنه و  سپس اصل  مدارک و بعد  از  اون  پنج سری کپی که  قبلا  مطابق لیست آماده کردید. پس  از  تحویل  مدارک متصدی باجه به  شما  ی  کاغذ میده که  روی  اون  اسم  و  احتمالا  شماره ای  نوشته  شده (اگر  شماره ای  نبود  نگران  نباشید.) میدهد؛ برگه رو  بگیرید و  تشکر  کنید.دقت کنید که  متصدی در  پایان پروسه و ارائه برگه، زمان  تحویل مدارک رو  به شما اعلام میکنه که طبق روال حاضر، روز  بعد از ساعت 2.30 الی 3 میباشد.در در حفظ و نگهداری رسید همت بورزید چرا که ارائه مدارکتون فقط با ارائه رسید مذکور امکان پذیر میباشد. 

قسمت1



ترتيب چيدن مدارك براي تأييد سفارت المان :

پاسپورت 

مدرك زبان ( الماني ) 

ترجمه ريز نِمْرَات دبيرستان 

ترجمه ي ديپلم 

ترجمه ي ريز نِمْرَات پيش دانشگاهي 

ترجمه ي مدرك پيش دانشگاهي 

ريز نِمْرَات ديپلم فارسي 

مدرك ديپلم فارسي 

ريزنمرات پيش فارسي 

مدرك پيش فارسي 

ترجمه ي گواهي كنكور 

گواهي كنكور فارسي 

ترجمه ي ريز نِمْرَات دانشگاه 

ترجمه ي دانشنامه 

ريز نِمْرَات فارسي 

دانشنامه فارسي



[Forwarded from كانال هلفن، دانشنامه تحصیلی آلمان]

# سفارت تایید 

نحوه چینش صحیح مدارک برای تایید کپی ها توسط سفارت آلمان :

با سلام؛ 

بحث پیشرو در باب نحوه ی چینش مدارکدر ادامه مباحث تایید مدارک توسط سفارت می باشد که همانطور که عنوان شد از اهمیت بسیاری برخوردار می باشد.

برای تایید مدارک ما نیاز به ارائه اصل مدارک، اصل ترجمه ها و نیز کپی های گرفته شده از اصل ترجمه ها داریم که در اینجا نحوه چینش هر کدام را به تفکیک شرح می دهیم.

اصل مدارک:

ترتیب چینش اصل مدارک بصورت زیر می باشد.

پاسپورت، امضا شده

اصل مدرک زبان آلمانی

اصل مدرک دیپلم

اصل ریزنمرات سه سال دبیرستان

اصل مدرک پیش دانشگاهی

اصل ریزنمرات پیش دانشگاهی

اصل گواهی قبولی کنکور

اصل مدرک دانشنامه

اصل ریز نمرات دانشگاه

دقت شود اولین مدرک شما پاسپورت و آخرین مدرک شما ریزنمرات دانشگاه می باشد.

اصل ترجمه ها:

ترتیب چینش اصل ترجمه ها بصورت زیر می باشد.

همانطور که در بالا و نحوه ی چینش اصل  مدارک مشاهده کردید ، مدارک باید از پایین ترین مقطع به بالاترین مقطع چیده شود.

هنگام ترجمه مدارک، بسته به درخواست شما از مترجم ، مدارک شما به سه صورت زیر به اصطلاح پلمپ و ترجمه میشود.

یک - در صورتی که ریز نمرات هرمقطع جدا و مدرک آن جدا توسط دارالترجمه پلمپ شده باشد ، چینش مدارک به صورت زیرمی  باشد:

اصل ترجمه دیپلم

اصل ترجمه ریزنمرات سه سال دبیرستان

اصل ترجمه مدرک پیش دانشگاهی

اصل ترجمه ریز نمرات پیش دانشگاهی

اصل ترجمه گواهی قبولی کنکور

اصل ترجمه مدرک دانشنامه 

اصل ترجمه ریز نمرات دانشگاه

دو - در صورتی که ریزنمرات و مدارک هر مقطع با یکدیگر پلمپ شده باشند ، ترتیب چینش مدارک به صورت زیر میباشد:

اصل ترجمه ریز نمرات سه سال دبیرستان و مدرک دیپلم

اصل ترجمه ریز نمرات پیش دانشگاهی و مدرک پیش دانشگاهی

اصل ترجمه گواهی قبولی کنکور

اصل ترجمه ریز نمرات دانشگاه و مدرک دانشنامه

سه - در صورتی که ریزنمرات دبیرستان و مدرک دیپلم و ریز نمرات پیش دانشگاهی و مدرک پیش دانشگاهی با یکدیگر یک پلمپ و گواهی قبولی کنکور یک پلمپ و ریزنمرات دانشگاه و مدرک دانشنامه با یکدیگر یک پلمپ شده باشند، ترتیب چینش مدارک به صورت زیر می باشد.

پلمپ اصل ترجمه مدارک دبیرستان و پیش دانشگاهی

اصل ترجمه گواهی قبولی کنکور

پلمپ اصل ترجمه مدارک دانشگاه

هنگام چینش مدارک اولین مدرک پلمپ مدارک دبیرستان و پیش دانشگاهی و آخرین مدرک پلمپ مدارک دانشگاه می باشد.

چینش کپی ها:

پس ازگرفتن کپی به تعداد مورد نیاز از اصل ترجمه ها، هر مدرک را مطابق چینش اصل ترجمه آن بچینید . اکنون شما از هر مدرک به تعداد کافی کپی دقیقا مطابق اصل ترجمه ها دارید. @helfenir

حال بر اساس نوع پلمپ ترجمه های شما توسط دارالترجمه که در بالا توضیح داده شده، دقیقا مطابق نحوه چینش اصل ترجمه مدارک، کپی ها را بچینید. حال شما دقیقا پنج دسته کپی چیده شده مطابق چینش اصل ترجمه ها دارید، اکنون بر روی هر کدام از این پنج سری ابتدا کپی مدرک زبان آلمانی و سپس کپی پاسپورت امضا شده (کپی از صفحات دو و سه ویزا بر روی یک برگه آچار باشد) قرار دهید.

به این ترتیب اولین برگه هر سری از پنج سری کپی های شما ، کپی پاسپورت و آخرین مدرک ریز نمرات دانشگاه می باشد.

برای روشن شدن موضوع، بحث نحوه ی چینش مدارک را با ذکر یک مثال به پایان می رسانیم .

فرض کنید مدارک شما به صورت اول توسط دارالترجمه ترجمه و سپس پلمپ شده باشن. 

حال پس از گرفتن کپی از اصل ترجمه ها ، کپی ترجمه هر پلمپ را دقیقا مطابق چینش برگه های پلمپ توسط دارالترجمه می چینیم.  حال مطابق نحوه چینش اصل مدارک کپی ها را میچینیم.

نحوه چینش در پایان به ترتیب زیر می باشد.

کپی پاسپورت امضا شده

کپی مدارک زبان آلمانی 

کپی پلمپ اصل ترجمه دیپلم

کپی پلمپ اصل ترجمه ریزنمرات دبیرستان

کپی پامپ اصل ترجمه مدرک پیش دانشگاهی

کپی پلمپ اصل ترجمه ریز نمرات پیش دانشگاهی

کپی پلمپ گواهی قبولی در کنکور

کپی پلمپ مدرک دانشنامه

کپی پلمپ ریزنمرات دانشگاه

دقت شود در هر پلمپ علاوه بر ترجمه مدارک به صورت انگلیسی یا آلمانی، کپی اصل مدرک فارسی توسط مترجم قرار داده شده است.

توصیه میشود دقیقا مطابق پلمپ اصل ترجمه ها ، از مدارک کپی گرفته شود ، در این صورت دیگر درگیر جایگاه قرارگیری کپی های فارسی از اصل مدارک نخواهید شد؛ چرا که همانطور که بیان شد در هر ترجمه کپی فارسی نیز قرار دارد و شما هنگامی که از کل پلمپ یک مدرک کپی میگیرید ، گویی از مدارک فارسی نیز کپی گرفته اید.

ذکر این نکته در پایان خالی از لطف نیست که دقت شود کپی های گرفته شده از مدارک قبل از تایید سفارت نیاز به برابراصل  کردن توسط مترجم را ندارد و شما صرفا نیاز به کپی عادی و معمولی از مدارک برای تایید توسط سفارت خواهید داشت.

From <@helfenir>