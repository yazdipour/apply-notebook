## مدارک ثبت نام دانشگاه

اصل ترجمه مدرک تحصیلی و ریز نمرات که قبلا توسط سفارت ایتالیا در تهران ارزشیابی شده

کلیه مدارکی که قبلا به تایید سفارت ایتالیا در تهران رسیده است.

پاسپورت

کد مالیاتی ایتالیا

4 قطعه عکس

## هزینه های تحصیل و زندگی در ایتالیا به چه صورت می باشد؟

هزینه های تحصیل و زندگی بسته به رشته و شهر و دانشگاه مورد نظر شما متفاوت می باشد مثلا هزینه ها در milano ماهیانه بطور میانگین بین ۸۰۰ تا ۹۰۰ یورو و در شهرهای کوچکتر مثل l’aquilla بین ۴۰۰ تا ۵۰۰ یورو می‌باشد. اصولا شهرهای توریستی گرانتر از سایر شهرها می باشند همچنین شما سالیانه باید مبلغ ۷۰۰ یورو به عنوان مالیات تحصیلی در هر کجای ایتالیا که باشید بپردازید.

توجه کنید که بیشتر هزینه ی زندگی مربوط به اجاره بهای خانه است. که مثلا در میلان (گران ترین شهر ایتالیا) حداقل ماهی 200 یورو (یک اتاق کوچک و یا با هم اتاقی) و به طور معمول 400 یورو در ماه اجاره باید پرداخت کنید.

نحوه در یافت بورسیه تحصیلی به چه صورت می باشد؟

دریافت بورسیه مستلزم داشتن شرایط خاص از جمله زندگی در خانه استیجاری و درآمد پایین خانواده می باشد. این بورس ارتباطی با وضعیت تحصیلی شما در ایران ندارد و از طرف دولت ایتالیا پرداخت میشود. همکاران ما در ایران و ایتالیا آماده ارائه خدمات در خصوص انواع بورس های تحصیلی هستند و خوشبختانه تاکنون ما موفق به اخذ تخفیف شهریه و هم چنین اخذ بورس برای بیش از 80 درصد پرونده ها شده ایم.

## Fiscal Code چیست؟

فیزکال کد، یک کد مالیاتی است که هر فرد باید در بدو ورود به ایتالیا درخواست آن را به سازمان مالیاتی ارائه نموده و آن را اخذ کند. بله این کد را میتوان در ایران نیز تهیه نمود، اما اصل مدرک را پس از رسیدن به ایتالیا دریافت خواهد نمود. دریافت این کد هزینه ای ندارد و چیزی مشابه با کد ملی در ایران است که بدون وجود آن انجام بسیاری از امور اداری نامیسر است.

دریافت این کد اجباری بوده و بدون آن هرگونه پرداخت شهریه، اجاره مسکن و امثالهم غیر ممکن است.

## مدارک مورد نیاز اخذ پذیرش در مقطع ارشد ایتالیا

دانشنامه و ریز نمرات مقطع کارشناسی  همراه با ریز نمرات به انگلیسی یا ایتالیایی  ( با توجه به تجربیات سال های قبل و محدودیت زمانی پس از پذیرش و در مرحله دریافت ویزای دانشجوئی ایتالیا باید تمام مدارک تحصیلی و ریز نمرات آنها به زبان ایتالیایی ترجمه شود. از این رو توصیه جدی به تمام متقاضیان میکنیم که از ابتدا تمام مدارک تحصیلی دیپلم و پیش دانشگاهی و لیسانس و  ریز نمرات آنها را به زبان ایتالیایی ترجمه کنند تا از نظر زمانی با مشکل مواجه نشوند و نیازی به ترجمه و هزینه دوباره برای ترجمه به زبان انگلیسی نباشد)

گذرنامه

مدرک زبان انگلیسی (درصورت نیاز)

دو توصیه نامه استاد

رزومه انگلیسی

انگیزه نامه تحصیلی

پروپوزال یا پروژه تحقیقاتی (در صورت نیاز)

۱ قطعه عکس



## مدارک لازم جهت اخذ ویزای دانشجوئی ایتالیا

فرم ویزای دانشجویی ایتالیا

ترجمه کلیه مدارک تحصیلی و کلیه ریز نمره ها از مقطع دیپلم تا مقطع فوق لیسانس توسط مترجم رسمی ایتالیایی  با تاییدیه دادگستری و امور خارجه به زبان ایتالیایی

ترجمه شناسنامه به زبان ایتالیایی (1 نسخه + 2 کپی از ترجمه)

اصل و کپی گذرنامه (2 نسخه از کپی)

ترجمه شرح دروس لیسانس اخذ شده ( در این مورد با موسسه مشورت کنید)

——— یورو به عنوان اعتبار (با توجه به تغییر این مورد لطفا با کارشناسان ما هماهنگی لازم را انجام دهید)

4 قطعه عکس رنگی پشت نویسی شده به لاتین 3*4

نامه پذیرش دانشگاه

مدارک زبان که توسط دانشگاه مورد نظر درخواست شده باشد.

ضمانت نامه مالی محضری که نشان دهنده این است که شخص ثالثی تمامی هزینه های دانشجو را متضمن شده که این ضمانت نامه یا پرینت درآمد شخصی است که ماهیانه حداقل 1,800,000 تومان درآمد دارد و یا موجودی بانکی 40,000,000 تومان با گردش حساب ترجیحا سه ماهه

پرینت رزرو بلیط رفت و برگشت

رزومه شخصی

کپی از تمامی مدارک